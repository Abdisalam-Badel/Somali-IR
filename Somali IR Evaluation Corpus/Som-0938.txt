Jaamacadda Jigjiga oo ay maanta ka qalinjabiyeen 2,127 arday
Waxaa maanta ka qalin jabisay Jaamacadda Jigjiga dufcaddii 12aad oo gaaraysa 2,127 arday, kuwaas oo ka qalin jabiyay heerarka kala duwan ee jaamacadda.
Xafladdan qalinjabinta ayaa waxaa kasoo qaybgalay mas'uuliyiin uu ku jiro Madaxwayne ku xigeenka degaanka Soomaalida Ibraahim Cismaan iyo madax kale oo kamid ah maamulka sare ee Jaamacadda Jigjiga.
Ardayda qalinjabinaysay oo wajiyadoodu ay ka muuqatay farxad ayaa ballan qaaday in waxay barteen ay bulshadooda miyi iyo magaalo uga faa'iidayn doonaan.
Jaamacadda Jigjiga ayaa ah Jaamacaddii u horeysay ee degaanka laga dhiso, iyadoo jaamacaddu ay bixiso dhammaan adeeggii loogu talagalay jaamacadaha dalka, waxaana ilaa iyo hadda ka baxday jaamacaddan arday aad u tiro badan, oo maanta hormuud u ah degaanka
Itoobiya oo xirtay Jaamacada jigjiga
JIGJIGA(KEYDMEDIA) Ciidamada milatariga Itoobiya ayaa waxa ay irdaha isugu dhifteen xarunta jaamacada magaalada Jigjiga ee dhulka ismaamulka Soomaalida ee ay Itoobiya gumeysato.
Saraakiil ka tirsan jabhada ONLF ayaa waxa ay sheegeen in jaamacada ay xirantahay isla markaana war iyo  wacaal aan laga heyn 100 arday oo ka tirsaneed ardayda jaamacada kuwaasoo la aaminsanyahay in ay xireen ciidamada.
Afhayeen lagu magacaabo Xuseen oo la hadlay warbaahinta ayaa sheegay in xaruntii jaamacada iminka ay isu badashay goob ciidan isla markaana ay arintaasi aad uga xunyihiin ka maamul ahaan.