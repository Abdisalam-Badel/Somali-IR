SAMATAR DUCAALE
Waxa jira waxyaalo fara badan oo aanay aadamuhu
isku raacsanayn xaqiiqadooda. Waxa ka mid ah
waxyaalahaas qaar la isku waafaqsan yahay
jiritaankooda balse la isku diiddan yahay waxa ay yihiin.
Riyooyinka ayaa ka mid ah. Dadka oo dhami waa ay
riyoodaan oo ma jirto cid dafiri karta jiritaanka rivada.
Laakiin dadka qaarba wax bay ka aaminsan yihiin
xaqiiqadeeda.
Qaar waxay u qabaan khiyaali aan waxba ka jirin oo
ay maskaxda huruddaa is tusto. Qaar kale waxay u
haystaan waxyaalo la soo dhaafay oo maskaxdu dib u
soo celiso. Halka qaar kalena ay u arkaan cilmi-qavb1
loo daahfurayo2 qofka hurda. Ilaahay baa xaqiiqda og,
laakiin anigu waxaan u qabaa in ay riyadu saddexdaas
qayboodba leedahay, mararka qaarkoodna ayba noqon
karto farriin dahsoon oo looga baahan yahay qofka in
uu furfuro. Maxaa yeelay riyooyin badan oo aan marka
hore la fahmayn ayaad beri danbe indhahaaga ku
arkaysaa iyaga oo aan riyo ahayn.
Tusaale ahaan sannadihii 1991-1992 waxay ahaayeen
sannado ay riyooyinku aad ugu badnaayeen qaybo ka
1 Cilmi-qayb waa waxyaalaha aan dadku ogaan karin ee alle kclidii
ogyahay.
2 Daahfur - waa muujin ama daboolka ka qaadid. mid ah bulshada soomaaliyeed. Waxaaban odhan lahaa
ha loo bixiyo sannadihii riyooyinka. Waa sannadihii
qalalaasaha dagaal iyo qaxu saameeyeen dhammaan
dacallada geyiga soomaaliyeed, gaar ahaan dhul
weynihii Jamhuuriyaddii Soomaaliya. Marka aad dib
ugu noqoto riyooyinkaas, dhacdooyin fara badan oo ka
danbeeyeyna aad u fiirsato, waxaa kuu soo baxaya in ay
xambaarsanaayeen farriimo digniin ah oo furfuris u
baahnaa.
Dadka riyooyinka layaabka leh arkay xilligaas 1991-
1992 waxaa ka mid ahaa Samatar Ducaale oo ahaa wiil
dhallinyaro ah oo wadaad ah. Daâ€™diisu labaatan jir ayey
madaxa la sii gelaysay xilligaas. Magaalada Hargeysa
ayuu ku noolaa ka dib markii uu ka soo laabtay xeryihii
qaxootiga ee Soomaaligalbeed ama Bariga Itoobiya.
Samatar wuxuu ka mid ahaa taageerayaasha ururkii lagu
magacaabi jiray al-Itixaad al-Islaami oo beryahaas si
xawli ah ugu faafayey Geeska Afrika inta ay
Soomaalidu ka degto. Waayadaas wuxuu Samatar isku
arkay riyooyin door ah oo aanu hore u lahaan jirin,
qaar badan oo ka mid ahna waxa uu markii dambe u
aqoonsaday in ay ahaayeen farriimo aanu markii hore
ku baraarugsanayn oo gadaal ugu caddaaday. Bal hadda
aan la eegno mid ka mid ah riyooyinkaas oo uu
Samatar inooga warramo sidii ay u dhacday iyo sidii ay
u dhabowdayba.