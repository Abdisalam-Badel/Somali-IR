U WAREEJINTII XABSIGA
GAROOWE
Ayaamahaas ay abbaayooyinkay62 joogeen
magaalada Boosaaso waxaa dhacay laba arrimood oo
xoog noo khuseeyey. Mid ahaani waxay ahayd dagaal
cuius oo dhexmaray ciidamadii uu hoggaaminayey
Cabdillaahi Yuusuf iyo kuwii al-Itixaad. Dagaalku
wuxuu ka dhacay duleedka Laasqoray, waxaana ku
gacan sarreeyey al-Itixaad, ciidamadii Cabdillaahi
Yuusufna dib ayaa loo soo celiyey. Dhaawac badan
ayaa la keeni doonaa maalmahaas magaalada Boosaaso.
Sidaan maqlay wuxuu noqday dagaalkii ugu dambeeyey
ee dhexmara al-Itixaad iyo SSDF. Ciidamadii
qabiilooyinka ee uu ku hoggaaminayey Cabdullaahi
Yuusuf magaca SSDF way is wada khilaafeen
dagaalkaas dabadii. Markaas ayey qoloba mar ka soo
guurtay forintii. Arrinta kale waxay ahayd, in
maxaabiistii Isbitaalka Boosaaso lagu daweynayey ee
naga midka ahayd halkaa lagala baxay. Sida ay sheekadu
ku dhacday Ilaahay baa oge waxaa la leeyahay qaar ka
mid ahaa raggii ka masâ€™uulka ahaa ayaa lacag la siiyey,
dabadeedna iyagaa gacan ka geystay bixintooda.
Haddaba sidaan dib ka fahannay labadaas arrimood
waxay keeneen werwer ah in Boosaaso nalagu sii hayn
karo iyo in kale. Haddaba isla wakhtiyadaas ayaa habeen saqdii dhexe
albaabka nalagu soo furay. Hurdadii ayaa nalaga
toosiyey. Waannu naxnay. Muddadii labada bilood
ahayd ee aannu ku jirnay Jeelka Boosaaso weli habeen
albaabkayaga lama furin. Xitaa haddii kaadidu na
qabato meesha dhexdeeda ayaannu bac dhigan jirnay.
Haabenkan isaga ahi caadi ma ahayn. Markii aannu
toosnay ayaa nalagu amray in aannu ka soo wada
baxno qolka. Waannu ka soo baxnay. Dhinac walba
waxaa taagnaa rag hubaysan. Bannaanka Saldhigga
Booliska waxaa taagnaa gaadhi weyn oo kuwa
xammuulka qaada ah. Wuxuu u kala xidhan yahay sidii
marka adhiga lagu rarayo oo kale. Waxaa nalagu amray
in aannu galno raarka xaggiisa hoose, meesha adhiga la
geliyo. Waxaa nooga sii horreeyey maxaabiistii kale ee
qolka kale ku jirtay. Askartii na waddayna waxay
koreen raarka dushiisa, meesha dadku fuulo.