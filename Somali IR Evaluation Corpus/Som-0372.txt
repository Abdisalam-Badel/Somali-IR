WARKII DHIILLADA LAHAA
Markii afartan cisho dhammaatay wakhtigii
tababarka oo soo afjarkiisii saddex cisho uun nooga
hadhay , ayuu war ku soo kordhay xeradii Nasrudiin.
Waxay ahayd maalin khamiis ah oo bisha juun ahayd
18. Markii salaaddii casar la tukaday ayuu is taagay nin
ka tirsanaa saraakiisha xerada. Wuxuu nagu amray in ay
koox waliba ku ururto teendhadeeda. Wuxuu si gaar ah
u carrabbaabay kooxdayada, si aannaan isugu qaadan
marti. Wuxu yidhi: “Xiitaa Ibnul-Qayyim waa in ay is
xaadiriyaan.” Sidii nalagu amray ayaannu yeelnay. Waxa
noo yimid saraakiil xerada ka tirsanaa, waxayna nagu
yidhaahdeen:
“Waxaannu war ku helnay in la inoo tashaday oo la
ina soo weerarayo. Dorraad27 16 kii bisha juun waxa
lagu shiray guriga gobolka ee Boosaaso. Kooxdii shirka
joogtay waxaa ka mid ahaa gaal Faransiis ah. Waxa la
isla soo qaaday in xoog la inagu qabto. Waxaase lagu
heshiiyey in shirka la ballaadhiyo si dad badani uga
qayb galaan oo dagaalka la inugu qaadayo loo
dhammaado. Markaa waxannu xog ku helnay in
jimcaha 19ka juun lagu shiri doono Xerada
Daraawiishta ee Garoowe si la inoo weeraro. Haddaba
waxaannu go’aan ku gaadhnay in aynu kaga horrayno Aakhirkii waan iska bogsaday. Tababarkiina halkii
ayaan ka sii watay. Raggii asxaabtayda ahaa ee
kooxdayada ka tirsanaa ninba wax baan ku xasuustaa
intii tababarku noo socday. Waxaa xus gaar ah iga
mudan Cabdiraxmaan nin la odhan jiray oo malinba
maalinta ka dambaysa ay sheekadiisu sii yaraanaysay,
quraan akhriskiisuna sii badanayey. Kaftankii lagu
yaqaannayna meeshiiba uu ka baxayey. Cabdiraxmaan
wuxuu ahaa nin waagii hore ku koray baadiye balse ku
dambeeyey barashada diinta iyo u go’idda dacwadda
islaamka. Aakhirkii wuxuu ku dhiman doonaa dagaal
ka dhacay magaalada Boosaaso.