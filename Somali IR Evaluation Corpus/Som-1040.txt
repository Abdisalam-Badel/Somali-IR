Xeer ilaaliyaha guud ee Soomaaliya oo shaaciyay magacyada 18 masuul oo loo haysto musuq maasuq
Xeer ilaaliyaha guud ee dowladda Soomaaliya, Suleymaan Maxamuud Maxamed, ayaa shaaciyay liiska shaqsiyaad mas'uuliyiin ah oo Dowladda Soomaaliya katirsan, kuwaasi oo loo haysto inay ku kaceen dambiyo musuq maasuq.Xeer ilaaliyaha ayaa sheegay liiska uu shaaciyay inay isugu jiraan kuwa u xiran eedeymaha musuq maasuqa iyo kuwa dalka dibaddiisa ku maqan oo uu sheegay inay ka baxsadeen caddaaladda.
Xeer ilaaliyaha wuxuu ka codsaday maxkaadda inay soo muddayso maxkamadaynta iyo dhegaysiga dacwadda loo haysto eedeysanayaasha dhammaantood. Sidoo kale xeer ilaaliyhu wuxuu sheegay inuu gacanta ku hayo baarista galal kale oo la xiriira musuq maasuq iyo xatooyo dadweyne
Wuxuu sheegay in loo haysto dambiyo ay kamid yihiin, lunsasho hanti, dukumentiyo been abuur ah, lunsasho iyo xatooyo hanti dadweyne, ka faa’idaysiga xafiis dowladeed, dayacaad iyo gudasho la’aanta waajibaadka saarnaa.
9 kamid ah eedeysanayaasha ayaa xiran, halka 9 kalena ay dalka ka maqan yihiin.