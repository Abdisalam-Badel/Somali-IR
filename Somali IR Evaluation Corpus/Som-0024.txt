Haweenka iyo Garsoorka  Daaddihiye: Nuural-huda Cali Banfas 27/09/2017 Goobta: Xarunta Dhaqanka ee Hargeysa

Waxa in badan laga faalloodaa sida dhibbanayaasha dheddig aanay mararka qaar u soo bandhigan karin dacwaddooda maadaama ay raggu aad ugu badan yihiin goobaha garsoorka oo dhan. Laga yaabaa in ay qofka dumarka ahi ka xishooto in ay ka warranto faldambiyeed iyada ka dhan ah, amaba sababo kale awgood aanay ugu sheeHaweenka gan karin ragga. Taasi waa marka laga eego dhanka dhibbanaha. Dhanka kale ee dhallinyarta iyo in ay u sinnaadaan tacliinta dalka taalla, inantuna ay shaqo ku heli karto wixii ay soo baratay, iyada oo aan lagu faquuqay dheddignimadeeda. Nasiibwanaag, taasi waa ay soo yaraanaysaa xilligan la joogo, walow ay hawl badani dhiman tahay. Haween badan ayaa ku jira ciidanka amaba dembibaadhayaal ah, tirade haweenka ee qareennada ahi waa ay soo kordhaysaa, qaarkoodna waxaba ay ka shaqeeyaan xafiiska xeerilaalinta. Hibo waxa ay ka baxday jaamcadda sannadkii 2012, imikana waxa ay xeerilaaliye ahayd laga soo bilaabo 2014-kii. Farduus, sidoo kale 2012 ay waxbarashadeedii dhammaysay, maantana waa qareen. Xubinta saddexaad ee caweyskan goobjoogga ahayd waa Hoodo oo ah dembibaadhe.
Garsoorka Somaliland iyo dardargelinta in la kordhiyo tirada haweenku waxa ay saamayn yeelatay ka dib kulankii ay Wasaaradda Caddaaladdu soo agaasintay sannadkii 2008-dii. Shirkaasi waxa uu wax ka taray ka-qaybgalka haweenka ee nidaamka caddaalada ee dalka. 