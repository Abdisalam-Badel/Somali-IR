3. In ciidanka Daraawiishta laga hor tago, oo duunyada laga dhacsado.
4. Iyo in xarunta loo weydaarto inta ciidanku ka maqan yahay oo la qabsado. Talada hore ayaa loo guuxay, laguna guddoonsaday.
Iyagoo lug iyo faras ah, ayay weerar qabax ku siiyeen Daraawiish oo aan xoolihii weli gurya geyn, hase ahaatee halkaasaa lagu jebiyay colki isbahaystay. Dagaalkaas wuxuu ku caan baxay Habarhumbulle, waxaa laga mariyey dhowr gabay, oo uu ka mid yahay gabaygan soo socda: Nimanyahow dabuub gabay beryaa, uma dedaaleyne Wax i daaray mooyiye xalaa, laygu soo degaye
Aan dabeebto gabaygu waa, dab iyo baaruude Onkod dininiglayn baan ihiyo, dirirkii cawleede Daad soo rogmaday baan ahoo, dooxadii yimiye
Aan durduro dabaal baan ku mari, dool la ii xiraye Dayax iyo shamsaan ahay haddaan, la idafirahayne Gudcur dama habeen dumay, cirkaan dacal ku nuuraynin
Ma diyado tillaabada ninikii, dowga marayaaye Dugsi haddaan la helin, dhaxanta waa lagu daddoodaye Dabaylihiyo fooraa la tegi, daar waxaan geline
Deyradhagafyadaan shidahayaa, dogobxo waaweyne
Dulbaax malaha xaajada middaan. diirka ka caddeyne
Diirfimo halkii aan lahayn, waa sidii danafe
Waxa dunida qaarkeed ka dhacay, dood aan ka iraahdo
Daayimow Allahayow adaan, dunina moogayne
Daandaansi ina-adanaa, loogu dawgalaye
Deyn nimaan ka qabin buu, nafluhu daba gelaayaaye
Haddii nalaku soo diray khalqiga, Dir iyo Daaroodba
Warsangeli haddii uu dunjigii, iyo diricyo soo qaatay
Dashiishiyo Majeerteen haddii, deexda laga keenay