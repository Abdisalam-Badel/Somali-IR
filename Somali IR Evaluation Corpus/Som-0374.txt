Kooxdayadii Ibnul-Qayyim nalaguma darin
raacyadii hore, maxaa yeelay dal aqoon ma aannu
30 Madaar = Gegada dayaaradaha, Airport ahayn. Laakin heegan31 ayaannu ahayn. Saf ayaannu ku
jirnay. Marka koox la diraba hoosta ayaan ka
jeclaysanayey in la igu daro. Haddana waxaan kolba
isweydiinayey in hawshan aannu samaynaynaa tahay
mid sax ah iyo in kale. Waan rumaysnaa in dalku u
baahan yahay in laga badbaadiyo jabhadahan jirrida ah,
daydayga iyo mooryaanta baas. Waan rumaysnaa in ay
muhiim tahay kor u qaadidda kelmadda Alle iyo
naaqusidda kelmadda shaydaanka. ICamaan
shakisanayn in ururkan al-Itixaad ay rabeen kor u
qaadida kelmadda Alle. Laakiin waxan is weydiinayey
in wakhtigani yahay kii saxda ahaa. Anigu umaan
arkayn. Waxan sidaas u sheegay saaxiibadaydii kooxda
Ibnul-Qayim annagoo u taagan safkii. Waxaan ku idhi:
“Dagaalkani sax ma aha. Dadkeennu waxay h baahanyihiin
in lafabansiiyo diinta sida aynu ufahannay oo kale” Waxaan
hubaa in ay qaarkood u qaateen in aan yara khalkhalay
baqe dartii. Laakiin rumaysnaan ayey iga ahayd. Welina
sidii ayaan u rumaysan ahay. Waxaan ku farxaa had iyo
jeer in aan maalintaas sheegay dareenkayga oo aanan la
mid noqonnin kuwii sannaddo dambe cambaareeyey
falkaas ay ka qayb galeen. Ilaahay baa waafajinta iska
leh.
Aakhirkii kooxdayadii meelo ayaa loo kala diray.
Waxaa nalagu kala daray kooxo kale. Aniga iyo lix kale
waxa naloo qaaday Isbitaalka weyn ee Boosaaso.
Isbitaalku wuxuu ku yaallaa magaalada badhtankeeda. Hareeraha waxaa kaga dheggan guryo fara badan oo
ganacsi. Hortiisa oo dhinaca galbeed ahna waxaa ka
marta' waddada ugu weyn ee magaalada. Isbitaalka
gudihiisa waxaa sii joogay shaqaale isugu jira
dhakhaatiir iyo neeras, bukaan iyo ciidan ilaalo ah oo
aan sidaas u sii badnayn. Marka la isku kaaya daro
intayada ciidanka ah waxaannu ahayn 30 nin.
Waxaannu ahayn rag afarta bceni-jaho32 isaga yimid,
sidii aan mar danbc ogaaday. Suuragal may noo ahayn
in aannu isu baranno sidii caadada noo ahayd. Laakiin
ragga qaar hoos ayey isu waraystecn. Waxa ka mid ahaa
dadkii aannu is hayb-waraysannay wiil dhallin yaro ah
oo aannu isku da’aad ahayn. Wiil dhuuban oo furfuran
oo fiini33 ka muuqato ayuu ahaa. Wuxuu ii sheegay in
uu yahay Madhibaan. Markii uu isu kay sheegay ayaan
jidhidhicooday. Tin waliba wuu i dhaqaaqay. Sababtu
waxay ahayd dareen igu qarsoon oo aanan shaqo ku
lahayn. Anigu ma ahayn dadka aaminsan waxaa
jaahiliintu aamminsan tahay. Waxaan rumaysnaa “In ay
dadku u siman yihiin sida ilkaha shanlada oo kale” sidii
uu Nebi Muxamed (sew) sheegay. Laakiin mawjadihii
cayda iyo aflagaaddada ahaa ec ay bulshadii aan ku
dhex koray ku qasaysay dadka Madhibaanka, Muuscdheriya,
Yibro iyo Tumaalo ayey naftaydu cabtay.
Waxaa shiiqinayey garashadayda diinta iyo
aamminaaddayda Bcni-aadanimo. Markiise aan la
kulmay wiilkan darccnkii qarsoonaa ayaa soo kor
32 Afarta beeni-jaho = dhinac walba, jaho kasta
33 Fiin = firfircooni,feejignaan. Asalka fiintu waa shibir ka cabata
colaadaha, roobka iyo dabaylaha.