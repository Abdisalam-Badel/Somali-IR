Shucaac Ku Daaweynta Kansarka ee Lugu Hago Garashada Casriga ah ee AI.
Acibadem Healthcare Group, oo ah horyaal loo soo aado daaweynta Kansarka ee waddanka Turkiye ayaa waxa uu daahfuray aalad cusub oo shucaac ama ileys lugu daweynayo Kansarka. Aaladdan oo loo yaqaanno ETHOS waa mid ka sarreeya daaweynta caadiga ah oo si qummaati ah u abbaara halka la doonayo iyada oo uu hagayo Garashada Casriga (GC) ah ee teknoolojiyadda oo loo yaqaanno Artificial Intelligence (AI), tanoo siinaysa aaladdaas awood lugu hagi karo ileyska halka la doonayo si loo gaaro saamaynta ugu badan. Acibadem waa xaruntii ugu horreysey ee soo bandhigta aaladda ETHOS dalkan Turkiye iyo waddama gobolka. Professor Enis Özyar and Professor Banu Atalar oo takhasuskoodu yahay shucaac-ku-daaweynta kansarka ayaa sheegay in aaladdan cusub loo asteeyey in bukaanka loola tacaalo si ka dhakhso badan sida caadiga ah ayadoo lugu jaangooynayo kolba qaab-dhismeedka jirka iyo inta uu maalintaas qaadan karayo. Khuburada xaruntan ACIBADEM ayaa u sharxaya bukaanka iyo dhakhaatiir taba faa’iidooyika ugu doorka roon ee aaladdaan casriga ah.

Waa Maxay aladaan ETHOS?

Ku dhawaad boqolkiiba todobaatan (70%) bukaanada kansarka waxay mar un u baahdaan daawaynta shucaaca. Professor Banu Atalar, oo ah khabiir ka tirsan Isbitaalka Acibadem ee Istanbul iyo Jaamacadda Acibadem, waaxdeeda Radiation Oncology, ayaa sharaxaya: "Daawaynta shucaaca waa nooc ka mid ah daaweynta kansarka oo isticmaala inta badan Raajo (X-ray) ama noocyo kale oo shucaac ah si loo dilo unugyada kansarka. Shucaaca ayaa waxyeelo u geysta unugyada, isaga oo baabi'iya walxaha hidde-sideyaasha ee maamula sida unugyadu u koraan oo u qaybsamaan. Iyadoo unugyada caafimaadka qaba iyo kuwa kansarka leh labadaba ay waxyeelo u geysato daaweynta shucaaca, ayaa hadana ujeedada daawayntani waxay tahay in la ilaaliyo unugyada caadiga ah ee caafimaadka qaba intii suurtogal ah, inta la burburineyno unugyada kansarka leh. Nasiib wanaag, unugyada caadiga ah waxay inta badan hagaajin karaan waxyeelada uu keeno shucaacu."