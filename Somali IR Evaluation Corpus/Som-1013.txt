Somaliland oo sheegtay in dowlada Soomaaliya anay wax lug ah ku lahayn colaada Laascaanood
Isniin, Luulyo, 10, 2024 (HOL) - Somaliland ayaa sheegtay in maamulka Puntland uu masuul ka yahay colaada Laascaanood, lakiin aanay dowlada Soomaaliya wax lug ah ku lahayn.
Wasiirka Arrimaha Guddaha Somaliland Maxamed Kaahin Axmed, ayaa sheegay in maamulka Puntland uu ciidamo soo dhoobay deegaanka Tukaraq isla markaan uu hagayo dagaalka "Xalay ayay soo dageenka Tukaraq, dagaalkaas isaga ayaa hagaaya" ayuu yidhi Wasiir Kaahin.

Waxa uu sheegay in Somaliland, shacabka Laascaanood iyo dowlada Soomaaliya midkoodna aanu masuul ka ahayn colaada, lakiin uu maamulka Puntland hurinayo.

"Inaga iyo shacabka reer Laascaanood-ba arrintaa beri ayaynu ka nahay, cida arrinta wadaana waa maamulka Puntland, maaha maamulka Xamar, maaha maamulka Soomaaliya, waa maamulka uu Dani madaxda ka yahay ee Puntland" ayuu yidhi Wasiir Kaahin.
7 qof oo ay ku jiraan carruur oo ku dhintay qarax miino ka dhacay degaanka Jicibow
Isniin, Luulyo, 10, 2024 (HOL) - 7 qof oo rayid ah oo ay ku jiraan carruur ayaa ku dhintay qarax miino oo ka dhacay deegaanka Jicibow oo qiyaastii 25km dhanka waqooyi kaga beegan degmada Buuloburde ee gobolka Hiiraan.
Qaraxaan oo dhacay shalay gelinkii dambe, ayaa Saraakiisha deegaanka waxay sheegeen in dadka dhintay oo lix rag ah iyo qof dumar ah ay ka soo jeedaan laba qoys oo beeraley ah.

Waqtiga uu qaraxu dhacayay, dadkaan ayaa dib ugu soo laabtay guryahoodii ka dib muddo dheer oo ay ka shaqaynayeen beerahooda.

Maalin ka hor ayay aheyd markii ciidamada dowladda iyo kuwa deegaanka ay kula dagaalameen maleeshiyaad ka tirsan Al-Shabaab deegaan ku dhow Beero-Yabaal.

Degaanka Jicibow oo uu qaraxu ka dhacay ayaa kamid ah degaanadii laga xoreeyay  Alshabab, waxaana halkaas ka howlgala ciidamada Dowladda iyo kuwa dib u xoraynta Hiiraan.

Horey , 22 carruur ah ayaa ugu geeriyooday qarax miino oo ka dhacay degaan Alshabaab ay maamulaan oo hoos yimaada degmada Jannaale ee Shabeellada hoose.
Waxa kale oo uu sheegay in kooxo argagixiso ahi ay colaada gacan wayn ka gaysanayaan, isaga oo sheegay in qaar kood lasoo qabtay, garaadada iyo siyaasiyiinta deegaanka Laascaanood, ayaa marar  dhowra beeniyay sheegashada Somaliland ee argagixisada.