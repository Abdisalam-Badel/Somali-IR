Nimankii arlada Eebbahay, naga ugaareeyey Nimankii awaaraha buska leh, nagu eryoonaayay Ninkii abaartii caleed, Bari na aadsiiyay
Argalkiyo rasaastii kuwii, nagu igbaaraayay Ee urugadaan qabiyo ciil, igu abaadsiiyey Nimankii ilmada iga qubee, oohin iga keenay Nimankaan ku alaladay markii, uunku wada jiifay
Nimankii ujuurada cunee, iibkii ii bixiyey Nimankii intaas nagu falaan, na asaraareynin
Waxba yey addoomaha Ilaah, nooga aargudine Waxba yaan adduun layga siin, ilintidaydiiyee Utuntayda waa heli haddaan, iilka lay dhigine
Araraha intaan marahayey, igu arkaayaane Maruun baan sidii aar libaax, oodda soo jebinne Ashtakoodaâ€™aa iyo warqado, ku andacoodaaba
Mar haddaan shareecadu aqoon, nimanka liddoora Ashahaadadoodiyo ma rabo, ina wallayntooda
Mar haddaan wadaad aayad diin, ila ekeyneynin Amaan aniga la i oran karayn, tanu ahaan mayso Allow yaa af lama daaliyee, iga asluubaysta.