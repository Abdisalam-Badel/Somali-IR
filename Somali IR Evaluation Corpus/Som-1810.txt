Daawo: Feer iyo gacan ka hadal dhex maray xildhibaanada baarlamanka.
Waxaa dagaal gacan ka hadal ah uu dhexmaray Baarlamaanka dalka Koonfur Afrika, iyadoo kalfadhiga baarlamaanka uu kusoo idlaaday buuq iyo gacan ka hadal.
Buuqa iyo gacan ka hadalka baarlamaanka ayaa yimid kadib markii xildhibaanada Mucaaridka ah ay qaadaceen misna diideen in Golayaasha ay khudbad u jeediyaan Madaxweynaha dalkaasi Jacob Zuma oo waayadaani lagu dhagnaa.
Buuqa ayaa xoogeystay kadib markii Madaxweyne Zuma uu dalbaday inuu dhameystirto khudbadiisa, waxaana buuqaasi kiciyay Xildhibaanada Xisbiga Economic Freedom Fighters EFF ee lagu sifeeyo inay yihiin kuwo xagjiriin ah.
Sawirro: 3 sano oo ay uur laheyd kadib haweeney reer Nigeria ah oo dhashay Ri’
Dunida waa meel ay ka dhacaan dhacdooyin qariib ah sida dhacdadaan oo kale, gobolka Rivers State oo ka mid ah gobolada dalka Nigeria ayey dhacdo layaab leh ka dhacday kadib markii haweeney ay umushay (Ri’) kadib sadex sano oo ay uurka ku siday.
Dadka deegaanka ayaa aad ula yaabay dhacdada taasoo aheyd naxdin aysan qofna aamini karin, balse qof goob jooge ah ayaa xaqiijiyay in dad badan ay ku xoomeen guriga haweeneysa si ay marqaati uga noqdaan dhacdadaan layaabka leh.
Warkaan waxaa bartiisa gaarka ah ee Facebook kusoo qoray durbadiiba Simeon Chikwu oo ka mid ah dadka deegaanka dhacdada ay ka dhacday, sida warbixin lagu sheegay islaantaan waxey kasoo jeedaa gobolka Abia State waxaana guursaay nin aan magaciisa la sheegin balse ka yimid gobolka Akwa Ibom State.
Xaaska Mugabe oo arrin ka yaabisay dunida soo jeedisay
Marwada u dhaxda Madaxweynaha dalka Zimbabwe Robert Mugabe, ayaa sheegtay in Mugabe uu u tartami karo Doorashada la filaayo inay dhacdo sanadka soo socda.
Grace Mugabe oo 51 jir ah, ayaa sheegtay in Madaxweyne Mugabe uu tartamikaro xitaa isagoo Meyd ah, waxa ayna hadalkaasi ka sheegtay xili ay la hadleysay Taageerayaasha Mugabe.
Grace Mugabe, waxa ay sheegtay in Mugabe uu leeyahay awood Siyaasadeed isla markaana sababta ay hadalkaasi u leedahay uu yahay in Mugabe ay jecelyihiin dhammaan Shacbiga Zimbabwe.
