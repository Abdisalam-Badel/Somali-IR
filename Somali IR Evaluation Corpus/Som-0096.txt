Wararka badaha laga keenayee, beeshu ii warisay
Ee boonta Habaryoonis iyo, bogox ka soo dhoofay Oo aniga bari iigu yimi, waan ka buubsanahay Wax bishaara helaa waa ninkuu, beejey gacalkiise Baar sare ninkii aan ka dhalan, baahi baa diliye Wax baylahdaa iigu wacan, waa badeen xumo e Daraawiish ninkii bili u falay, waw badawnimo e Siday boqorradii uga lumeen, biin cad baa haraye Buruud luguma oga wiilashaa, baacin laafyaha e Bilcaan dumara baha dhowra oo, wada baraaraysan Aqal bilic leh oo lagu bayiday, baarro iyo xeero Barni iyo bariis iyo xalwiyo, budo la iidaamay Bilcooshaan xariiriyo baftiyo, khayli baro weynle
Sange buuran bari dhowr casoo, bulushku laadlaado
Bilbilaha maqaanaha sitaac, shaalka laga buuxshay
Baqas ariya boqollaalka geel, baarqab iyo goolal
Baqar loâ€™ ah banaaxiga gugii, bayddi iyo raaxo
Barwaaqada adduunyada ah bay, barako moodeene
Baabkii Ilaah iyo sharcigii, laga baxaayowye
Burco Laaran1 buu tegi, ninkaad beri u yeedhaaye
Nin waliba sidii baadi geel, naga banjoogowye