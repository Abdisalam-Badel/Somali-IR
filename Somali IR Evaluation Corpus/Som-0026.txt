Daahfurka Maansada “Xeer-ku-dirir” iyo Xasan Dhuxul “Laabsaalax” Daaddihiye:
Yaasmin Maxamed Kaahin 05/10/2017
Goobta: Xarunta Dhaqanka ee Hargeysa
Xasan Saleebaan Dhuxul oo loo yaqaanno “Laabsaalax” waa aas-aasaha Xiddigaha Geeska, ahna halabuurka allifay heeso aad u badan oo ay qaadaan fannaaniinta kooxda iyo kuwo kaleba. Xasan waxa lagu bartay samaynta heesaha, haddii ay tahay ereyada iyo laxankaba. Balse caweyskan waxa uu soo bandhigayey maanso uu ugu magac daray “Xeer-ku-dirir”. Maansadan oo uu kula dardaarmayey hoggaamiyayaasha xisbiyada qaranka iyo dhammaan mas’uuliyiinta xilalka u haya dawladda, waxa daahfurkeedii ka soo qayb galay marti ay ka mid yihiin abwaanno xubno kale oo dawladda ka socday. Maansada “Xeer-ku-dirir” waxa ay la hadlaysay bulshada reer Somaliland oo dhan, balse waxa ay si gaar ah ugu socotay qof kasta oo dadka xil u haya am araba in uu u qabto.
Waxa kale oo goobtaas joogay Xiddigaha Geeska oo halkaas ka qaaday heeso dhowr ah oo ay ka mid tahay heesta “Hankaagu ha dhaafo reer hebel.”
