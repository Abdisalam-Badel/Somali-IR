Nimankii amxaara u kacee, Adarinuu guurey Oo Aw-Cabbaas2 diley, dadkaan eedi kala gaarin Oo uunka kala fiijiyee, kala irdheysiiyey
Nimankii amxaara u kacee, Adarinuu guurey Oo Mililikh3 aabbe u yehee, u arrin qaadaayo Oo xabashi eegi u noqdee, u ololaynaayey
Ingiriiska nimankii wadee, nagu aseebaayey Afbakayle4 nimankii wadee, nagu aseebaayey Ee Oodagooyiyo5 na dhigay, aydii Daratoole6
Nimankii ikhwaankii jaree, aabiga u laayey Ragga ehelukheyrkaa warmaha, kala ajoon waayey Oo umal daraaddiis girliga, ugu afuufaayey Idilkoodba nimankii dagaal, iigu imaanaayey
Nimankaan inkaaree madfaca, ololi ii haysatey Ee ubaxcaddaydii hartiga, oofta kaga joojay Nimankii iniinaha ka dhigay, Ilig7 wixii joogay Ee Eerago8 iyo Batalo9, igu uquumeeyey Ee omoska Beerdhiga10 tukaha, igu ormaysiiyey Nimankii ayaantii Gumburo11, oboda ii dhiibay
Ardaashii Jidbaalle12 i heshee, igu unuun goysay Nimankii uluuf iyo uluuf, igu agoomeeyey
Nimankii adduunkeygii dhacay, ariyo geeliiba Anigoo islaamaba kuwii, ii arxami waayay Nimankaan Ilaahoow lahaa, eyda iga doono
Abaalkayga nimankii baâ€™shee, ii istixayn waayey Ahabtiyo ergeyntii kuwii, lagala ayn waayey Nimankii ijaabada ka tagay, aakhiru sabanka Nimankii iblays nagu diray, naga ajoon waayey 