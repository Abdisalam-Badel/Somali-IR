Dagaalka saddexaad ee dunida oo hal tallaabo loo qaaday (Cabsi jirta)
Dagaalkii 3aad ee aduunka ayaa laga cabsi qabaa inuu dhaco muddo dhow (bilooyin gudahood) sida muuqata.
Isbuucii hore Mareykanka ayaa 52 Gantaal ku riday Xarumo ay leeyihiin ciidamada Suuriya, waxaana halkaas ku geeriyooday ku dhowaad 39 askari oo ka tirsan xoogaga rajiimka Bishaar Al-Asad.
Donald Trump wuxuu sheegay in gantaaladaas ay jawaab u ahaayeen Suntii uu Bishaar Al-asad ku laayay dadkiisa isla bishaan gudaheeda.
Ma todobaad baa inaga xiga in uu dagaal ka dhex billawdo Kuuriyada Woqooyi iyo USA?
Haddii aad eegto baraha bulshada, waxa ugu badan ee isbuucan laga hadlayay ayaa ah in lagu dhowyahay in Dagaal Seddaxaad uu dunida ka bilowdo.
Madaxweynaha Mareykanka, Donald Trump iyo hogaamiyaha Kuuriyada Woqooyi, Kim Jong-un waxay waqtigooda ugu badan ku bixiyeen isu hanjabaad u muuqata in militari la isu adeegsanayo.
Xiriirka labada dal ayaa aad u xumaa tan iyo markii uu dhammaday Dagaalkii Labaad ee dunida. Laakiin Isbuucan xiisadda weji cusub ayey yeelatay.
Boqor Salman-ka Sacuudi Carabiya ayaa xilka ka xayuubiyay Wasiirkii shaqada dalkaasi oo lagu helay kiisas Musuq ah.
Boqorka ayaa xil ka qaadista kadib amar ku bixiyay in la baaro Wasiirka shaqada ee xilka laga qaaday kadib markii lagu helay musuq iyo takri falay awoodda xafiiskiisa.
Xil ka qaadista uu boqorka sameeyay kadib ayuu ku baaqay arrimaha soo socda: Angela Merkel oo ah hoggaamiyaha dalka Jarmalka ayaa booqasho ku tagtay Magaalada Jeddah waxayna ka biyo diiday inay fuliso sharciga u yaal boqortooyada Sacuudiga Carabiya xilli ay kulan la qaadaneysay boqor  Salman bin Abdulaziz Al Saud.
Inay hablaha madaxooda qaawiyaan xilliyada ay ku sugan yihiin inay fagaaraha ayaa ka mid ah sharciyada u yaal boqortooyada Sacuudiga, balse arrintaas waxaa diiday inay fuliso haweeneyda ka arrimiso dalka Jarmalka ee Merkel.
Waxaa jiray Haweyn hore oo madax ah kuwaas oo booqaday Jeddah isla markaasna fuliyey sharciyada Boqortooyada, waxaana kamid ahaa Theresa May iyo Michelle Obama oo madaxa daboosha marka ay la kulmayeen boqorka.
Waxaa magaalada Hamaden ee dalka Iiraan lagu xiray Arday reer Iiraan ah oo aad u shabaha ciyaaryahanka caanka ah ee reer Argentine Lionel Messi.
Ardaygaani ayaa Xabsi la dhigay kadib markii dadka ku dhaqan magaalada Hamaden ee dalka Iiraan, ay isugu soo baxeen magaalada si ay sawirro ula galaan Ardayga shabaha ciyaaryahanka caanka ah ee reer Argentine Lionel Messi.
Reza Parastesh, ayaa laga dhexsaaray Kontomeeyo dad ah oo doonaayay inay isla sawiraan waxaana loo dhaadhiciyay saldhigga si loo joojiyo buuqa iyo isku soo baxa dadka shacabka ah.
