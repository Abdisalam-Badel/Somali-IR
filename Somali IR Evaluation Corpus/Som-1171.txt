Maxaad Ka Taqaan Cudurrada Wadnaha: Xog Caafimaad ee Xarunta Daryeelka Wadnaha  ACIBADEM
Cudurrada Wadnaha iyo halbowlayaasha ayaa ah kuwa ugu horreeya ee keena sababaha loo dhinto caalamka. Sida laga soo xigtay Bare Sare Eyüp Murat ÖKTEN oo ah khabiir ku takhasusay qalliinka wadnaha ee Cusbataalka Acıbadem Altunizade, cudurrada wadnaha waxaa loo qaybiyaa labo: cudurrada wadnaha iyo kuwo halbowlaha dhiigga ku shuba wadnaha. “ Haddaba Cudurrada wadnaha marka loo qaybiyo kuwa wadnaha haleela iyo kuwa halbowlaha ku dhaca, kuwa wadnaha ayaa u kala baxa qaar ku dhaca dhiig wadayaasha waaweyn, cillad koritaanka ka timaada, xididdada dhiig-wadayaasha ah oo dhuubta, iyo wadne-garaac aan caadi ahayn. Qaybta kale ee ah cudurrada halbowlayaasha la xiriiraa waxaa soo galaya in halbowlayaashaas dhiigga ka soo qaada unugyada kale uu ciriiri galo sida halbowlayaasha lugaha kasoo qaada dhiigga oo shaqadooda gaba iyo marka dhiiggu uu isku buurto, oo mari kari waayo halbowlaha” Sida uu sharxay, Dr. ÖKTEN.
ⓘ

Khatar keenayaasha xaaladahaan waxaa ka mid ah sigaarka, dhiig-karka, subagowga ama dhiig-subagga oo kaca, sonkorowga ama macaanka, cayilka xad-dhaafka ah, qaab-nololeedka fadhiidka ah iyo weliba taariikh qoyska laga helo oo cudurrada wadnaha ah. Ka-hortagaasha tallaabo ahaan la qaadi karo waxaa iyana ka mid ah cuntada oo la hagaajiyo, dhaqdhaqaaq ama jimicsi joogto ah, sigaarka oo la joojiyo iyo in la maareeyo xaalado caafimaad oo kale haddii ay jiraan. Hannaanka loola tacaalo waxa ay u dhexeeyaan hab-nololeedka oo wax laga beddelo, dawo in loo qaato amaba in ay qalliin tagto, hadii xaaladdu ay xumaato. 

Atherosclerosis amaba xididdo-xiranka oo ah xaalad ku timaadda xididdada dhiigga qaada oo is-xira oo markaa adkaada sababo la xiriira qashar fariista awgeed, waxa uu keenaa khatar weyn. Qasharkaas waxa uu isugu jiraa subag, baruur, kaalsiyam iyo maaddooyin kale oo muddo is-gaara kuwaasoo markaas adkeeya geesaha xididdada, tanoo hoos u dhigta in xididku uu laab-laabmi karo si aanu u noqon mid taagan. Dr. ÖKTEN waxa uu hoosta ka xariiqay in cudurkan Atherosclerosis uu daciifiyo gaarsiinta dhiigga unugyada iyo qaybaha jirka ee muhiimka ah tanoo markaasi sababta xaalado caafimaad oo kale duwan. Inkasta oo halbowlayaasha jirka oo dhan ay asiibi karto, haddana inta badan waxa uu cudurkani u badan yahay halbowlayaasha wadnaha dhiigga u qaada iyo sidaas oo kale kuwa maskaxda geeya”
