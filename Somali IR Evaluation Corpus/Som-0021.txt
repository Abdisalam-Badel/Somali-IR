Dhallinyarta iyo Ganacsiga Daaddihiye: Khalid Maxamed Siciid 07/09/2017
Goobta: Xarunta Dhaqanka ee Hargeysa Ma qasab baa in aad cid u shaqayso, adiga oo adigu iskaa u shaqaysan kara? Inta badan, dadku waxa ay raadiyaan shaqo, shaqo dalkeenna aad u adag in la helo, iyada oo laga yaabo in qofkani uu si fudud isagu shaqo u abuuri kari lahaa. Si aad adigu shaqo u abuurto, dabcan waxa la rabaa in aad marka hore la timaaddo fikirkii, ka dibna fulintiisa. Dad badan oo dhallinyaro u badan ayaa laga yaabaa in ay hayaan fikirro waxku-ool ah, sidaas oo ay tahay, ma fuliyaan. Sababta dhowr waxyaabood ayaa lagu sheegaa. Midka ugu weynina waa in aanu qofku lahayn geesinnimadii uu ku fulin lahaa arrintaas. Haddaba si loo dhiirri geliyo dhallinyarta, waxa barnaamijkan marti ku ahaa Xasan Ibraahin oo lagu naanayso “Dhakajebiye”, ahna magaca shirkadda uu ka socdo iyo Khayre Ibraahin oo ah mulkiilaha shirkadda “Brandkii”. Xasan waxa uu baadhitaan ku sameeyey shaaha magaalada lagu cabbo, waxaanu xaqiiqsaday in aanu suuqa ka heli karin shaaha guriga lagu sameeyo oo kale. Taasi waxa ay ku dhalisay in uu xambaarto falaas weyn oo uu ka buuxo shaah uu dhadhankiisa hubo, suuqyada magaaladana uu la wareego. Xasan oo ah mataanka Xuseen ayaa ka warramay sidii loo la yaabay walaalkii markii isaga oo qurbaha ka yimid uu magaalada Hargeysa shaah la wareegay, balse markii dambe loo bogay. Taasi waxa ay markii dambe dhalisay in shaqaale cusub la qoro, magaaladana lagu faafiyo.
Khayre Ibraahin oo soo bartay cilmiga loo yaqaanno “Electronic Commerce” ayaa arkay baahida loo qabo in ay shirkaduhu yeeshaan astaan iyo magac u diiwaan gashan oo u gaar ah. Taasi waxa ay ku dhalisay in uu sameeyo shirkadda Brandkii oo ka caawisa in shirkaddu ama ururku uu yeesho astaan aan u ekayn boqollaalka kale ee isku wada eg. Loo diiwaan geliyo, si fududna ugu noqoto baadisooc.
Caweyskan oo ahaa mid roob weyni ka da’ayey magaalada ayaa haddana ahaa mid aanu roobku celin dhallinyartii ka soo qayb galaysay si ay wax uga korodhsadaan, iyaga oo dharkoodu qoyan yahayna ay su’aalo aan dhammaad lahayn weydiinayeen.
Waxbarashada cusub ee dalkeenna ka bilaabatay sannadihii1930-nadii, fan heeseedka iyo fan masraxeedka iyaguna ubax dillaacsaday qaybtii dambe ee 1950-nadii, iyo maansadii waddaniyadeed ee xoogga lahayd, iyo dabadeed dawladnimadii la qaatay 1960-kii, iyo haddana magaaloobiddii weynayd, intaasiba wax ay ahaayeen maayado isbadajoog ah oo isbeddel bulsheed siday. Arrimahaas oo dhami waa astaamaha cusboonaynta iyo dardar gelinta ilbaxnimada ummadeed. Haddaba aynnu jalleecno fanka loo yaqaanno filin sida uu dhaqanka cusub ee soomaalidu ku noqday iyo halka ay is la mareen.
Haddii aynnu aragnay in tacliinta, fan heeseedka, fan masraxeedka, iyo maansadaba cusboonayn weyn oo fikirka iyo dhaqanka bulshada beddeshay ku dhacday, fanka filinku sidee buu noqday? Jawaabtu iyada oo kooban, fankaa u gu ma aynnaan guulaysan sidii hawlaha kale ee aynnu soo xusnay. Sababtu wax ay ahaydba, tobannaan sannadood oo la ga joogo bilawgii cusboonaynta aynnu ka hadlaynno, maanta weli fanka filin samaynta caydh baynnu ka nahay. sida la og yahay aad buu u qiimi liitay, xagga soosaaridda, jilitaanka iyo dhan walba, wuuna noqon waayay wax naf leh oo ay bulshadu xiisayso kana sheekayso.
Fadhiidnimada ama guuldarrada filin samaynta soomaalidu iyada oo guud ahaanba qayb ka ahaan karta dibudhaca iyo burburka ku habsaday dhaqanka iyo fikirka oo dhan xilligii dambe ee filinku hanaqaadi lahaa, haddana mid baa u sii dheer. Waxaa la og yahay filin samayntu in ay tahay mashruuc baaxad leh oo isu gu dhafan xirfado iyo aqoono badan oo la isu geegeeyo, aqoonahaas oo giddigood u baahan takhasus. Waxaa loo baahan yahay cid soosaaridda aqoon u leh, cid duubista ku wanaagsan, cid jilitaanka u jajaban, cid muuqaalka diyaarin taqaan, cid farsamada codaynta baratay, cid ilaysinta ama iftiiminta dhab u garanaysa, iyo shaqooyin kale oo badan. Kaalin walba oo kaalimahaas ka mid ahi waa lamahuraan si loo helo filin hagaagsan oo dhammaystiran. Mid qudha oo kuwaa ka mid ahi haddii ay meesha ka maqan yahay dhaliisheedu wax ay ka muuqanaysaa natiijada hawsha. Xirafadahaas oo dhan baa haddaba filin samaynteenna ka maqan.




iyada oo rajo hilaadinaysa. Haa, foolxumooyinka jira cid wanaajin karta ayaa nool. Bal u fiirso axadkan soo socda dhaqankiisa, iyo haddana saadaasha ay tixku ku dhammaanayso:
Waxaa isu soo bulladay
Bugaanbugihii wakhtiga
Bilaash-jeceshii casriga
Bulaanbuliyay tumeen
Dadkuna budulkooda raac
Siyaasina beel ku dhoof
Dantiisa ku baadidoon
Ku baaji xilkay lahayd
Sidii goray baarcaddee
Ballaadhsiga diin ka dhigay Hadday wada B.M tahay
Buruud kiciyaa dul yaal
Waxay bohol jiidhayaan
Libaax bulbullaa ku jira
In baal sidataa dahsoon
In baabbaco laa digtoon
Dhashii Beder baa xidhxidhan
Biddena camalkiis u daa.
”Anuun baa hooyadaa ah” waa hoogga qofka soomaaliyeed ee cusub ka ga dhacay hab-nololeedkii iyo habsamidii qoyska. ”Mayal Dheer” wax ay ka hadlaysaa ninka soomaaliyeed ee dhaqan dumay ee aayihii noloshiisa qaadka siistay sida uu u dhaxalwareegay. ”Dhulgariir” waa awaalawarran, canaan bulsheed, iyo talo ku saabsan soomaalidu kolkii ay cusboonaynta ku guuldarraysatay sida ay u gu jirto xaalad ka liidata tii gabowday ee ay beri doontay in ay ka baxdo, iyo sida qaybsanaanta iyo dulmiga dhexdeeda ah cadaawuhu u ga faa’idaysan karo.
Waddadaa diinta iyo hiiftanka ah iyo la xisaabtanka nafta ayuu halabuurkeennu maanta ku taagan yahay, qaabkaas ayuuna fikirkeenna xooggiisu u socdaa. Waa ta keentay codka suugaaneed ee barbaartu, jaad uu yahayba, in uu u bato waano iyo wacdi bulshada ku jeeda. Halqabsigu waa diinta, dunidu gaalo iyo muslin ayay u ka la dhambalan tahay, casriga iyo waxa uu wato oo dhanna waa la hiifayaa. Astaamahaa kor ku xusan ayaynnu ku garan doonnaa fikirka marxaladdan saddexaad ee Hadraawi horseeday.
Baxnaanada sii adkee
Hilaadaha sii burburi
Bawaarkana sii ulee
Bilaale ka qaad yaraa
Cishaba huri duur belbela
Billaawaha sii casee
Billaahida sii xasee
Buskeeda ku sii xabaal
Biliiliqo sii dhudhumi
Baruurana sii fantee
Awaalaha sii basaas
Sidii buro soo noqnoqoy. Wuxuu Boqorkeedu yidhi
Wixii Bido meel u yaal
Ilaah bixiyaa ka dhow
Bushaarana way jirtaa
Hadday falaw baaban tahay
Banaanadiyaa xaslada
Hadday bili doorsan tahay
Baftiyo qurux baa u taal
Hadday tahay biir aja ah
Caway ku ballaysan tahay
Bar-laawe hadduu didsaday
Barbaar gudan baa u nool
Hadduu baqal-fuul gurguray
Baroor faras baa hidda ah
Hadduu badhax-miis ku dhalay
Runtaan la biyayn karayn
Nin baydhsadayow dan guud
Waxaa jira baadidoon
Af booli wixii ku maqan
Col soo bedayaa ogsoon
Badraanno hadday jiraan
Barqaa la gu waayayaa Tixda ”Adduunyadu waa besteed” sidii aynnu sheegnay waa is la ”Dabahuwan” oo si kale u dhacaysa cod kalena ku hadlaysa. Waa is la labadii masalo ee ka la ahaa sida akhlaaq ahaan loo dumay, iyo sida ay badbaadadu tahay oo loo arko in Eebbe la isu dhiibo. ”Adduunyadu waa besteed” waxa ay ka ga duwan tahay ”Dabahuwan” waa