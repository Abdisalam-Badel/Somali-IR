GABAYADA KU SOCDA XARAFKA “H”
110. XASANOW HUB QAADDAY
Waxaa la wariyey in dhowr nin oo degmada Abraahiin ka tirsan, xarunta oo Taleex ah, ay yimaadeen iyagoo ka soo kacay Harradoollood, haddii la wareystay waxay u socdeenna la weydiiyey, waxay ku warrameen sahan baannu ahayn waxaannu doonaynaa cidahayagii oo go'doon ah, afarta dab ee baxaya midkood inaannu ugu arrimino, kuwaasoo kala ah: Rayid oo dadkii Ingiriiska ku hoos noolaa ah, Dhabacayo oo dadkii Hobyo degganaa ah ee Suldaan Cali Yuusufna u telinaayey, Huwan oo dadkii Xabashida raacsanaa ahaa iyo Daraawiish. Hadalkaas Sayid Maxamcd il-xirribeed baa uga muuqatay, Daraawiishina rag bay u baahan tahay. Dabadeed waxaa la gartay in lagu dedaalo nimankaas sidii loo soo dhaweyn lahaa, oo Daraawiish ay ugu soo biiraan, xoolo iyo xarragana loo siiyo, lana raaciyo Darwiish la oron jiray, Xasan Gaaruuf Qaloonbi Cabdi, oo reerkoodu xarunta degganaa nimankana ay isku hayb ahaayeen. Danta loo diray waxay ahayd inuu degmada Abraahiin soo dabbaalo si ay Daraawiish ugu soo guuraan oo ay garab iyo gaashaan ugu noqdaan. Waxaa jiray in Abraahiin iyo degmooyinka ay deriska yihiin ay colaad guun ahi ka dhexeysay. Markii nimankii la ambabixiyey ee wixii loogu tala galayna la siiyey, ayaa Xasan Gaaruuf oo la raaciyey lala ballamay, gabay caan noqdayna loogu sii dhiibay Abraahiin, wuxuuna Sayidku yiri:
Xasanow1 hub qaaddaye haddaad, nagu hagaageyso
Ciidamada dowladda Fedaraalka oo 10 sano kadib Al-shabaab kala wareegay deegaanka Xagar
Isniin, Luulyo, 10, 2024 (HOL) - Ciidamada dowladda Fedaraalka Soomaaliya iyo kuwa maamulka Jubbaland ayaa kooxda Al-shabaab kala wareegay gacan ku heynta deegaanka Xagar oo ka tirsan gobolka Jubbada Hoose.
Deegaanka Xagar oo ay la wareegeen ciidamada is garabsanaya ayaa qiyaas ahaan degmada Bu'aale oo ah Caasimadda rasmiga ee maamulka Jubbalad u jirta ilaa 80 KM, halkaas oo ah taliska ugu weyn Al-shabaab ee Soomaaliya.
Ciidamada gacanta ku dhigay deegaanka Xagar ayaa ka dhaqaaqay degmada Afmadoow ee gobolka Jubbada Hoose, kuwaas oo la tilmaamay in miinooyin farabadan ay ka saareen wadada inta ay ku guda jireen howlgalka ay kula wareegeen deegaanka Xagar oo Al-shabaab ay gacanta ku haysan in ka badan 10 sano.
Sarakaal u hadlay ciidamada iskaashanaya ayaa u sheegay warbaahinta qaranka iney gacanta kusoo dhigeen 6 xubnood oo ka tirsan Al-shabaab iyo gaari Homey ah oo ay wateen xubnaha la qabtay.
Qabashada deegeenkaan ayaa kusoo beegmeysaya, iyadoo saacado ka hor howlgal qorsheysan oo ay iska kaashadeen ciidanka dowladda iyo Saaxiibada Caalamiga ah oo ka dhacay nawaaxiga degmada Afmadoow la sheegay in lagu dilay ilaa 50 ka mid ah dagaalamayaasha Al-shabaab.
