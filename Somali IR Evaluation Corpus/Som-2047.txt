Hoggaamiyaha Waqooyiga Kuuriya oo gaaray Singapore iyo Donald Trump oo ku sii jeeda
Hoggaamiyaha Waqooyiga Kuuriya Kim Jong Un ayaa gaaray dalka Singapore, halkaasoo uu ka dhici doono kulanka taariikhiga ah ee isaga iyo Madaxweynaha Mareykanka Donald Trump.
Kim Jong Un ayaa diyaarad qaas ah ay ka soo qaaday magaalada Pyongyang, waxaa garoonka diyaaradaha Singapore ku soo dhoweeyay Wasiirka Arrimaha dibadda ee dalkaas.
Diyaaradda uu la socday Kim Jong Un oo nooceedu ahaa Ilyushin-62M jet, taasoo la sheegay inay ku soo hakatay magaalo ku taalla Shiinaha oo ay shidaal ka soo qaadatay, ka hor intaysan u duulin dalka Singapore.
Madaxweynaha Mareykanka Donald Trump ayaa la filayaa in goor dambe oo Axada maanta ah uu gaaro Singapore.
Kulanka taariikhiga ah ee labada Hoggaamiye ayaa maalinta Talaadada ka dhici doona Jaziiradda Sentosa ee dalka Singapore.
Waxaa uu noqon doonaa markii u horeysay oo Hoggaamiye Waqooyi Kuuriya uu la kulmo Madaxweyne Mareykan ah oo xafiiska jooga.
Hoggaamiyaha Kuuriyada Waqooyi ayaa siweyn uga hadlay heshiiskii dalkiisa uu la gaaray Mareykanka oo ku saabsanaa ka tanaasulka arrimaha horumarinta Nuclearka ee dalkaasi, wuxuuna ka dalbaday Mareykanku in uu fuliyo wax-yaabihii lagu heshiiyay.
Mr Kim Jon Un ayaa hadalkan jeediyay isagoo khudbad Sanadle ah u jeedinayay shacbka dalkiisa, wuxuuna sheegay in Xukuumadda Pyongyang ay ka go’antahay ka tanaasulka Nuclearka iyo ballaarintiisa oo dunidu ay ka  walaacday, balse wuxuu muujiyay in weli Washington aanay ka soo dhalaalin  wax-yaabihii lagu heshiiyay.
Hadalka Hoggaamiyaha da’da yare ee Waqooyiga Kuuriya oo ay ku jireen ereyo u muuqanayay hanja-baadyo lagana sii daayay Televeshinka Qaranka dalkaasi ayaa muujiyay in dalkiisa uu xaq u leeyahay in uu ilaaliyo sharafta, badaxbanaanida iyo danaha shacabka Kuuriyada Waqooyi.
Hadii dowladda Mareykanku aanay fulin waxyaabihii lagu heshiiyay, ayna ku adkeysato in ay sii wado xayiraadaha iyo cadaadiska ay dalkey-na saarayso, waan ka bixi doonaa, waxaana raadinaynaa hab kale oo aan ku ilaashano madaxbanaanidena iyo danaha Qarankeeda”. ayuu yiri Mr Kim Jon Un.
Sanadkii hore hadal uu jeediyay ayuu ku sheegay in dalkiisu gaaray horu mar ballaaran oo laga sameeyay dhinaca Diplomaasiyadda markii uu heshiis-yo la gaaray Mareykanka iyo W/Kuuriya.
Horey waxaa ula kulmay hogaamiyaasha Mareykanka iyo Kuuriyada Waqooyi, waxaana Mr Kim uu dalbanayaa kulan labaad oo uu la qaato madaxweyne Trump.