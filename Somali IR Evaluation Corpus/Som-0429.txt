Wasaaradaha diinta iyo awqaafta ee dowladda federalka iyo dowlad goboleedyada oo Fatwo kasoo saaray dagaalka Shabaab iyo Daacish
Shirka wasaaradaha diinta iyo awqaafta ee dowladda federalka Soomaaliya iyo dowlad goboleedyada, kaasoo Muqdisho ka socday muddo shan cishe ah ayaa lagasoo saaray fadwo lagu taageerayo kacdoonka looga soo horjeedo kooxaha Alshabaab iyo Daacish.Qodobka ugu horreeya ee fadwadan ayaa ku baaqay in lala dagaalamo Alshabaab iyo Daacish, islamarkaana waxaa maanta kadib magacooda loogu yeeridoonaa “Khawaarij”

Madaxweynaha Soomaaliya, raysal wasaaraha iyo qaar kamid ah madaxweynayaasha dowlad goboleedyada ayaa ka qeyb galay xiritaanka shirkaan, kaasoo laga jeediyay khudbado lagu taageerayay bayaanka wasaaraddaha awqaafta, laguna naqdinayay afkaaraha  diinta Islaamka ka hor imaanaya ee ay Alshabaab iyo Daacish daliishadaan.

Wasiirka diinta iyo awqaafta dowladda Soomaaliya, Sheikh Mukhtaar Roobow Abuu Mansuur oo xiganayay Fatwada ayaa sheegay in Shabaab iyo Daacish dagaalkooda bannaan yahay, ayna sahlan tahay in laga adkaado oo la suuliyo fikirkooda.