Xal caqliyeysan oo cajiib ah loo helay xayiraadda kombiyuutarrada ee duulimaadyada USA
Qatar Airways ayaa sheegtay inay bixinayso adeegga kombiyuutarka Laptop-ka oo deyn ah, kaasoo loogu tala galay rakaabka u safraya Maraykanka, si xal loogu helo xayiraaddii uu Maraykanku ku soo rogay qalabka elektronigga ee duullimaadyada qaar.
Xayiraaddan ayaa qabanaysa wixii qalab elektronig ah ee ka weyn telefoonnada casriga ah (smartphone), ee ku imaanaya 9 dayaaradood oo ka shaqeeya 10 garoon oo ku yaalla bariga dhexe, waqooyiga Afrika iyo Turkiga.
Waxaa ku jira shirkadaha Qatar Airways, Etihad, Emirates iyo Turkish Airlines oo sameeya duullimaadyada dhaadheer ee tooska ah ee ay badi raacaan dadka shaqooyinka ama ganacsiga u socda, kuwaasoo aan kombiyuutarradooda isticmaali karin inta duullimaadka lagu guda jiro.
Sawirro argagax leh oo ka soo baxaya weerarkii argagixiso ee Sweden iyo wararkii ugu dambeeyey
Baabuur xamuul ah ayaa lagu jiiray goob laga dukaameysto oo ku taalla bartamaha magaalada Stockholm ee dalka Sweden, halkaasi oo ugu yaraan saddex qof ay ku dhinteen, sida ay sheegeen warbaahinta Sweden.
Sidoo kale xabado ayaa dhacay.
Booliiska Sweden ayaa sidoo kale sheegay in dhowr qof oo kale lagu dhaawacay dhacdadan, oo ay sheegeen inay ku qeexayaan weerar argagixiso
Goobjoogeyaal ayaa warbaahinta gudaha u sheegay inay arkeen baabuurka xamuulka oo si kula talo-gal ah loogu wado daaqadda dukaanka Ahlens, islamarkaana ay arkeen meydad badan oo dhulka daadsan.
Waxaa jira jahwareer, mana aqaan inta qof ee dhaawaca ah. Dad badan ayaa qaracsan” waxaa sidaas yiri Leif Arnmar oo ka shaqeeya dukaanka, kaasi oo la hadlay warbaahinta dowladda ee SVT.
Ra’iisul wasaaraha Sweden, Stefan Lofven ayaa sheegay in wax walba ay tilmaamayaan in ficilkan uu ahaa mid argagixiso, islamarkaana la xiray qof lala xiriirinayo weerarka. Ma uusan bixin faahfaahin intaas dheer.
