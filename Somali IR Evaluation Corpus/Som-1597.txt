Taliyaha guutada 3-aad ee qaybta 27-aad Ibraahim Yuusuf ayaa warbaahinta qaranka u sheegay in ciidamada ay si buuxdo ula wareegeen Tuulada Ceel Cali Xasan, islamarkaana ciidanka miinooyin badan ka bixiyeen jidka xariiriya tuulooyinka uu ka socdo howlgalka ee ku teedsan deegaanka Galcad ee gobolka Galgaduud.

Taliyaha ayaa sidoo kale sheegay in kooxda Al-shabaab ay u adkeeysan wayday cududda ciidanka xoogga dalka iyo kuwa dadka deegaanka inay banneeyeen in ka badan 20 fariisin oo ay ku lahaayeen tuulooyinka hoostaga Magaalada Galcad, islamarkaana ay sii wadi doonaan howlgalada ka dhanka ah Ururka Al-shabaab ee ku sugan gobolka Galgaduud.