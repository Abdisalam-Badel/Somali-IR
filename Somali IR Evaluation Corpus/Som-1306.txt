Trump oo safar qarsoodi ah ku tagi doona afar dal oo aan horay uga dhexeen xiriir
Madaxweynaha dalka Mareykanka Trump, ayaa lagu wadaa in Safar gaaban oo aan la shaacin uu ku gaaro dalka Sacuudiga.

Sargaal ka tirsan Aqalka Cad ayaa sheegay in Madaxweynaha uu gaari doono dalka Sacuudiga isagoo dowlada Sacuudiga kala hadli doona arrimo dhowr ah oo aan la shaacin.

Sargaalka ayaa sheegay in qorshaha Trump uu yahay inuu isku maro ilaa afar dal oo ay ku jirto Sacuudiga kuwaa oo uu kala xaajoon doono arrimaha Syria.
Dalalka lagu wado inuu booqdo Trump ayaa waxaa kamid ah Israel, Vatican iyoBelgium.

Booqashooyinkan ayaa noqon doona kuwii ugu horeeyay ee Trump ku tago dalal shisheeye tan iyo markii uu noqday Madaxweynaha dalka Mareykanka.

Trump, ayaa la sheegay in safarkiisa afarta dal uu qaadan doono min hal maalin iyadoo markii leysku geeyo ay noqon doonto afar cisho oo xiriir ah.
Albashiir oo si cajiib ah uga jawaabay hadal kasoo yeeray Mareykanka
Madaxweynaha dalka Sudan Cumar Albashiir ayaa si adag uga hadlay warbixin kasoo baxday Waaxda arimaha dibada Maraykanka taa oo Muwaadiniinta Mareykanka looga mamuucay inay u socdaalan Sudan.

Albashiir ayaa sheegay in Sudan ay ka nabdoon tahay deegaano ku yaalla dalka Mareykanka iyo wadamo dhowr ah oo ka tirsan Yurub.

Albashiir ayaa sheegay inaanu jirin warbixinta kasoo baxday Waaxda arimaha dibada Maraykanka, waxa uuna meesha ka saaray in dalka Sudan uu yahay dal ay daashatay nabadgalyo la’aan.
Fariinta kasoo baxday Waaxda arimaha dibada Maraykanka, ayaa waxaa lagu sheegay in “Kooxaha argagixisada ay ku firfircoon yihiin Sudan oo ay muujiyeen in ay doonayaan in ay waxyeelayn u gaystaan reer galbeedka iyo danaha reer Galbeedka”

Sidoo kale, warbixinta waaxda ayaa waxaa lagu yiri “Dambiyada dagaalka oo lala beegsanayo reer galbeedka, oo ay ku jiraan afduubyo, dhac hubaysan, iyo dilalka ayaa ka dhacaan meel kasta oo dalka Sudan, laakiin si gaar ah ugu baahsan gobolka Darfur,”.

Si kastaba ha ahaatee, Dalka Sudan ayaa waxaa ka jira amni baaxad leh oo ka duwan kan ay heystaan dalalka dhaca qaarada Africa waxaana xusid mudan in dalka Sudan uusan laheyn Koox lid ku ah amniga.
