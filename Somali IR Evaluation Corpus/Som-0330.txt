Qay BTa 1AAD: Maansada
Colaadda iy o Nabadda
Hormada 1aad : Maansada Colaadda
I: Colaad Toos Ah
Mayn
Salaan Maxamuud Xirsi ‘Salaan Carrabay’
[Ismaaciil Aw Aadan ‘Jaajuumow’: Waxaannu ka qorray cajalad uu duubay
Muuse Ismaaciil Galaal.]
Sida uu werinayo Alle ha u naxariistee Muuse Ismaaciil Galaal, tixdan wuxuu
Salaan Carrabay tiriyey wakhtigii laga soo baxay sannadihii la magac baxay
Xaaraame-Cune. Waxayna ku timid tixdu haweenay la odhan jiray Qarad oo
uu qabay nin ay is xigeen Salaan Carrabay oo dibedda kaga maqnaa.
Qarad oo maalin maalmaha ka mid ah is leh bal ninkii in uu lacag idiin
soo diray ka wardoon, waraaq iyo khabaarna aad u dirtid, ayaa Cawed
Quurshe arkay iyadoo Burco xarragoonaysa. Cawed Quurshe markii
la is waraystey ee ay u sheegtey in uu nin qabo, uuse dhoof kaga maqan
yahay, muddo dheerna ay war ka la’dahay, ayuu ku beer-laxowsaday
in isaga ay guursato. Aakhirkiina Qarad way u deexatay hadalkii Cawed
Quurshe. Ka dibna iyada oo gacan-taageero ka heshay Cawed Quurshe
oo turjumaan u ahaa Ingiriiskii dalka xukumayey, ayey u tagtay qaaddigii
Burco; dhawr markhaatina waa la horgeeyey oo waxay fureen in aanay
Qarad ninkaas dhoofka kaga maqan shan sanno wax war ah iyo masruuf
iyo marriin midna ka helin. Sidaas ayaa qaaddigiina uu warqad fasaq ah
ku siiyey. Salaan markuu ogaadey, ayuu waran qaatay oo wuxuu damcay
inuu Cawed Quurshe laba u kala gooyo. Arrinkii baa laga war helay, ninkii
Ingiriis ee Burco xaakinka (D.C.) ka ahaa baa la isula tegey. Qaaddigii iyo
markhaatiyadiina waa loo yeedhay, markaasey Markhaatiyadii yidhaahdeen
isla sidii hore qaaddigiina wuxuu yidhi: ‘Sir, waa sax xukunku ee sign. Waa
sidaas shareecaduna waa oggoshahay.’ Xaakinkii Ingiriisna waa ku raacay.
Salaan oo markii hore ee uu damacsanaa in uu Cawed Quurshe dilo, la
xidhay maxkamaddiina lagaga gar helay ayaa cadho daan-daankii Burco ka
baxay oo miyi qabtey, lix bilood ayuu maqnaa, Cawed Quurshena Qarad
buu guursaday. Arrinkiiba iyada oo layska illaawey ayuu Salaan Burco
yimi, markaasaa lagu yidhi: ‘in doora ayaad naga maqneyd, aad baanaan
kuu townay, sidaas awgeed waxaannu doonaynaa in aad hal habeen na
maaweelisid’. Salaan wuxuu yidhi: ‘habeen qudha idin maaweelin maayee,