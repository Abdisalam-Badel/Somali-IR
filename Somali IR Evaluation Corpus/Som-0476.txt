20 Guuradda Hay’ada Horumarinta Dhaqaalaha Bulshada Afrika ee New England (ACEDONE)
Arbaco, October, 19, 2022 (HOL) Hay’ada Horumarinta Dhaqaalaha Bulshada Afrika ee New England (ACEDONE) ayaa todobaadkaan u dabaal tagtay sanadguuradeedii 20aad markii la aasaasay.

Xafladd aad u balaaran oo ay ka soo qaybgaleen madaxda gobolka Massachusetts iyo tan Magaaladda Boston oo ay ku weheliyeen marti sharaf kala duwan oo kala timi gobolada dalkaan Maraykanaka & Canada oo ugu horeeyeen badi  Siyaasiinta labadaas dal ee Soomaalida ah ayaa kulamo kala duwan kala qaybgalay ACEDONE xuskooda


Aasaasaha iyo Madaxa sare ee ACEDONE Cabdiqaadir Yaasiin Xuseen (Abdul) ayaa u mahadceliyey marti sharafta waxuuna HOL u sheegay Mr Abdul in hadafka ay labaatanka sano ku shaqeeyeen hay’adaana u aasaaseen waxuuna yiri Hadafkayagu waa inaan iskaashi la samayno qoysaska si aan u caawino qaxootiga Afrikaanka ah iyo soo-galootiga Boston & agagaarkeeda si aan u horumarino isku filaansho dhan walba ah bulshodeena anagoo muhiimada siinayna  dhalinyaradeena xaga  waxbarasho iyo waayo-aragnimo nololeed si ay ugu koraan bulsho ahaan, xirfad ahaan, iyo dhaqaale ahaanba.