Astaadkiyo Ismaaciilba waa ururin doonaane Arsuqeyga Eebbaa hayee adarka ii buuxi. Ka dib waxaa lagu xujeeyey inuu arigii wada qashay oo damacsan yahay inuu Daraawiish ka tago. Dabadeed Sayid Maxamed baa gabaygaan u mariyey oo wuxuu yiri:
Ragga Ayl u kacaayow farriin aada iga geeya Aw-Jaamac dhaha aakhiriyo Eebbe ha ilaawin Nabsigaan ayaan soo dhaxayn adigu ha u yeeran
Uquubiyo inkaar aadan qabin abid ha soo jiidan Nin ikhwaanahoo kula arrimin maqal akhbaartiisa Halkii kuu ekaad adigu tahay anafo ha u yeelin
Arrinkaad waddaa waa hunguri ababadiisiiyee
Uurkaaga uun dhereg la doon waa Allow sahale
U adkayso gaajada wadaad aaqilaad tahaye
Arigaaga dhaqo cayri waa taad abuur garane
Adarka ha ku ridin xoolahaad ku amranaydeenee
Adduunyada ku tacab maanta waa aakhiruu sebene
Astaadkiyo Ismaaciil wax ku ururin maayaane
Arsuqaaga Eebbaa hayee axanka ha isdhaafin.