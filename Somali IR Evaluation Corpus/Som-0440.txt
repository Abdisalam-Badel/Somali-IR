Raysal wasaaraha Soomaaliya oo guddi qaran u magacaabay gurmadka dadkii ku dhaawacmay qaraxyadii Soobbe
Ra’iisul Wasaaraha xukuumada Soomaaliya Xamse Cabdi Barre ayaa magacaabay guddi toban xubnood ka kooban
oo kashaqeyn doona  gurmadka dadka ku waxyeeloobay qaraxyadii Soobbe.Guddigan uu Ra’iisul Wasaaruhu magacaabay ayaa u xilsaaran, hubinta iyo la socodka qasaarihii ka dhashay qaraxyada, fidinta caawimaad deg deg ah  dadkii wax yeeladu ka soo gaartay qaraxyada, diiwaan gelin iyo baadi goobka dadka la la’yahay, isku xirka iyo howlaha gurmadka, iyo xal u helidda iyo xoojinta adeeg-yada caafimaad ee Isbitaallada Dalka.
Magacaabidda guddigan ayaa kusoo aaday iyadoo dowladda Soomaaliya lagu dhalliilayay inay ka gaabisay ka
 jawaabidda gurmadka dadka dhibbanayaasha, iyo inay wax sahlan ka dhigtay
 khasaaraha ka dhashay qaraxyada.
24 saac kadib dowladdu weli gurmad la taaban karo ma samaynin. Khasaaruhu waa sii kordhayaa. Dad badan ayaa weli lagu la la'yahay nolol iyo geeri, halka isbitaaladii gaarka ahaana ay lacago dul dhigeen dadka dhiiggooda ku tabarucayay.