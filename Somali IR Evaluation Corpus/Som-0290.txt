Goobta Dalxiiska ee Sarmaan
Dalkan Itoobiya wuxuu leeyahay goobo badan
oo ku wanaagsan dalxiiska taas oo ay u
dheer tahay cimilo isu dheellitiran
oo aan ahayn qabow iyo kuleyl
midna. islmarkaana maqsuudna
ka dhigaysa qof kasta oo
doonaya inuu ku noolaado
ama ku yimaado dalxiis.
Deegaanka Soomaalida oo ka
mid ah deegaannada Itoobiya
wuxuu leeyahay goobo dalxiis
oo farabadan, kuwaas oo leh
iliqabatin soo jiita dalxiiseyaal badan
oo ka kala yimaadda dalka gudihiisa
iyo dunida daafaheeda. Wakhtiyadii hore
ma jirin deegaanka Soomaalida Itoobiya goobo Jaantuska 5.1
Fasalka 6aad 73
la taaban karo oo dalxiis, kuwii jireyna waxaa gacanta ku hayn jirey dawladihii hore
ee gumeysiga iyo cadaadiska ku dhisnaa, iyagoo wixii faa’iido ah ee ka soo baxana
u adeegsan jiray dano gaar ah. Xilligii isbeddelka horumarka iyo dimoqraadiyadda
markii uu ka dhashay dalka Itoobiya sannadkii 1991kii Tirsiga reer Yurub (1984 T.I.)
kaas oo ay qowmiyad kastaa u madaxbannaanatay ismaamulkeeda iyo afkeeda,
wuxuu deegaanka Soomaalidu ku guulaystey goobo la taaban karo oo ay ka mid tahay
goobta dalxiiska ee Sarmaan.
Sarmaan waa goobaha caanka ah ee loo tago dalxiiska lagu nasto. Waxay ku taal
degmada Iimay Galbeed ee gobalka Afdheer. Sarmaan waa buur ku habboon
degaanshaha iyo difaaca, waxayna ku garab taallaa Webiga Shabeelle kaas oo ka
mara dhinaca Bari. Waxaa kale oo kaga yaalla dhinacyada laba buurood oo yar-yar
kuwaas oo la kala yidhaahdo Goraguda iyo Faqisamaw. Sarmaan waxay kaga duwan
tahay goobaha kale ee dalxiiska waa goob taariikheed oo ah meeshii uu ku dambeeyay
kuna geeriyooday halgamaagii weynaa ee mayalka u hayay ciidamadii Daraawiishta
Sayid Maxamed Cabdulle Xasan kaas oo la dagaallamay gummaystayaashii reer Yurub.
Gumaysteyaashaas oo ku soo duulay qaaradda Afrika, gaar ahaan deegaanka
Soomaalida si ay khayraadkooda u daldashaan una beddelaan diintooda iyo
dhaqankooda soojireenka ah ee ay ummaddaasi lahayd. Sidaas awgeed ayaa Sayidka
oo ka dhiidhiyey dullinimadaas sameeyay ciidan xoog badan oo la odhan jiray
“Ciidamada Daraawiishta” kuwaas oo la dagaallamayey gumaystayaasha reer Yurub
ee u boholyoobayey inay gurtaan khayraadka uu dalkeenna Eebbe ku manaystay
muddo aan ka yarayn 21 sano.
Sayid Maxamad wuxuu ka dhistay buurta
Sarmaan guryo uu galo, goob fardaha lagu
xareeyo iyo masaajid ay ku cibaadaystaan
isaga iyo ciidankiisu. Buurta Sarmaan
waxay lahayd hal jaranjaro oo ay ka
fuuli jireen fardaha Sayidku taas
oo ahayd halka keliya ee laga fuuli
karo buurta waxaana ka sii muuqda
qoobabkii fardaha Sayidka. Difaac
ahaan, buurtu waxay lahayd ilaa
shan dhufays oo dabiici ah oo uu
Sayidku u isticmaali jiray fadhiyada
ilaalada (gaadhka), waxay kale oo ay ahayd
meeshii lagu aasay Sayidka. Sidaa darteed
iyadoo la raacayo raad raaca taariikheed ee deegaan
ahaan ay leedahay goobtaasi ayaa xafiiska Xidhiidhka Arrimaha Dawladda Dhaqanka
iyo Dalxiiska ee Dawlad Deegaanka Soomaalida Itoobiya uu u aqoonsaday inay noqoto
goob dalxiis.