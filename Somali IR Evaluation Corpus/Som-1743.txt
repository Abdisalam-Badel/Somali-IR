Waa Cusub oo u Baryey daaweynta indhaha: Unugyada Asliga oo laysku daaweyn karo (Stem Cell Therapy)
Aqoonta cusub ee daaweynta unugyada asliga ah (stem cell therapy) ayaa waa cusub u furtay daaweynta cuduro kala duwan. Qaar ka mid ah cudurada ku dhaca indhaha ayaa ka mid kuwa lagu daaweyn karo habkaan cusub ee daaweynta unugyada (Stem Cell therapy). Haddii laga helo ogolaasho Wasaaradda Caafimaadka ee qaabilsan arrintaan, bukaano badan ayaa ka faa’ideysan karo aqoontaan cusub ee daaweynta unugyada (Stem Cell Therapy).Ma aha wax la dhayalsan karo in arraga qofku uu yahay waxyaabaha ugu muhiimsan ee jirka, taas oo la’aanta arraguna hoos u dhac weyn u geysan karto nolosha qofka. Waxaa mararka qaar lays bar-bar dhigaa in cudurka indha-la’aanta uu ka qatarsanyahay cudurka KANSARKA. Laakin dadka badankiisa weey sahladaan xanuunada xubnaha aragga ilaa iyo inta ay dhibaato badan ka soo gaarto. Professor Ayse Öner oo ku taqasustay daaweynta cudurada indhaha kana haw-gasha isbitaalka Acibadem ee magaalada Kayseri ee wadanka Turkiga ayaa sheegay in badanaaba aragtida oo xumaata (visual impairments) lagu daaweyn karo muraayadaha indhaha (eyeglasses). Aragti-xumida ka dhalata da’dana waxaa lagu daaweyn karaa qalliin. Laakin qaab kale oo lagu daaweeyo ayaa loo baahanyahay haddii aragtidu ka xumaato qaybaha dambe ee indhaha sida Ratinaha.

Isticmaalka Unugyada iskood isku daaweeya

Qaar ka mid ah xanuunada indhaha waxaa lagu daaweny karaa irbado indhaha lagu mudo, taas oo maalmahan dambe aad loo isticmaalo. Xanuunadaa waxaa ka mid ah Dhiigbaxa indhaha, bararka, sonkorowga nooca labaad, kuwa xanniba halbowlaha isha iyo nooca qoyan ee sababa aragti xumada.

Ayada oo ku nuuxnuuxsaday in isticmaalka unugyada asliga ahi ay beryahan dambe ku jirtey qorshaha daawaynta xanuunada indhaha ee la iska dhaxlo, kuwaas oo yimaada xiliga da yaraanta lagu jiro, keentana cillad xaga araga ah oo sii korodha, Prof. Öner waxay tiri, marka hore, waxa xasaasi ah in la qeexo waxa uu yahey unugyada asliga ah (Stem Cell) iyo sidey u saameeyaan arrintan. “Unug-horeeyayaasha asliga (precursor cells) ah waa nooca ugu saafisan unugyada aasaasiga ah ee jidhka bini’aadamka – waxay awood u leeyihiin inay isku beddelaan unugyo kale. Unugyada asliga ah waxa kale oo si kedis ah u degi karaan jawi koritaan ku habboon, halkaas ooy ku tarmaan, una kala baxaan noocyo kala duwan, kana abuurmaan noocyo unugyo kale ah. Unugyada Asligu waxay sidoo kale dib u soo abuuri karaan naftooda, waxayna sugi karaan waaritaanka unugyadooda. Waxa kale ooy awood u leeyihiin inay hagaajiyaan oo ay dib u soo celiyaan hawlaha unugyada ka dib hadii dhaawac ku yimaado qayb kasta oo jidhka ah.” Prof. Öner ayaa waxay intaa ku dartay “ Unugyada Asliga ahi waxay beddelaan unugyada qeyb-dambeedka (Retinal) indhaha ee dhaawacmay, oo ay hagaajiyaan awoodahaas ay leeyihiin awgeed. Unugyada Asliga ayaa loo isticmaalaa daaweynta cudurro badan iyagoo laga faaiideysanayo sifooyinka ay leyihiin ee aan kor ku sheegay”
