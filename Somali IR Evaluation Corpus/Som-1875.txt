JAAMACADA DDSI EE JIGJIGA OO AY MAANTA KA QALINJABIYEEN 822 ARDAY IYO MASUULIYIINTA KA QAYGALAY
Jigjiga(W,N) Madaxwayne ku xigeenka DDSI ahna wasiirka beeraha iyo horumarinta khayraadka Dabiiciga ee DDSI.Marwo Sucaad Axmed Faarax oo ay Weheliyaan Wasiirka Xafiiska Adeega Shacabka iyo Horumarinta Shaqaalaha DDSI.Axmed Maxamed Koore iyo Badibada Wasiirada Kala Duwan ee Xukuumada DDSI.ayaa maanta ka qayb galey Munaasibad Balaadhan oo Shahaadooyin lagu Gudoonsiinayey 822 Arday oo  ka Qalinjabiyay Jaamacada Jigjiga University.
Munaasibadan loo Qabtey qalinjabinta dufcadii 8aaad ee ardayda jaamacada Jigjiga oo ahayd mid Si Balaadhan loo soo Agaaasimay ayaa lagu qabtey Hoolka Shirarka ee Sayid Maxamed Cabdale Xasan.waxaana sidoo kale ka soo qaybgaley Masuuliyiinta iyo Maamulka Jaamacada Jigjiga,Waalidiin,Kooxaha Fanka iyo Suugaanta ee DDSI.iyo Marti Sharaf Tirabadan.
madaxwayne ku xigeenka jaamacada jigjiga Ilyaas Cumar  oo ka hadlay munaasabadan ayaa bogaadinta iyo hambalyada uu u jeedayay ardaydan ka dib ka warbixiyay dadaalada iskaashi ee ay dawlada JDFI  iyo dawlada deegaanku ugu jiraan kor u qaaditaanka tayada waxbarashada dalka gaar ahaan deegaanka somalida itoobiya  si loo soo saaro cudud aqoon yahan oo ku gaashaaman aqoon iyo xirfado ay ugu adeeegaan shacabkooda isaga oo tilmaamay in ay maalinba maalinta ka danbaysa kor u sii kacayso heerka aqooneed ee ay jaamacada jigjiga bixiso madaxwayne ku xigeenka jaamacada ayaa sheegay in ardaydan maanta qalinjabisaysa oo ay tiradoodu dhantahay 822 arday isugu jiraan ardaydii wax baran jirtay xiliga xagaaga, kuwa looxjiidka ah iyo kuwa fogaanka waxku baray oo ay maanta tahay markii ugu horaysay ee ku jiran qalin jabinta ardayda wax ku baran jigay gobolad deegaanka sida qoraxay, jarar, shabeele,afdheer liibaan iyo siti taasi oo ay jaamacada jigjiga
suurta galiyay in ay gaadhsiiso waxbarshada gobolada deegaanka,
 madaxwaynaha jaamacada ayaa sidoo kale sheegay in ay jaamacadu dadaal balaadhan ugu jirto sidii
 ay kaalin wayn uga qaadan lahayd wax ka qabashada dadaalada lagu horumarinayo bulshada deegaanka.
