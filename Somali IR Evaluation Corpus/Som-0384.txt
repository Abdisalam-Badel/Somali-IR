LA WAREEGIDDII SSDF
Markii laba cisho aannu la joognay qoladii isbitaalka
ee Cali Saleebaan ayey odayaal noo yimaaddeen. Waxay
noo sheegeen in ay nagu wareejinayaan maamulka
meesha ka jira oo ah SSDF54. Waxay noo sheegeen in
uu xilkayagu ka wareegayo oo aanay iyagu shaqo ku
lahayn wixii aannu ka mudanno SSDF haba yaraatee.
Arrinkaas uurka ayaannu ka necbaysanaynay.
Waxaannu wejiyada odayaasha ka dareemaynay in
aanay wax cadaawad ah noo hayn. Labadaas cisho mar
mar ayey ragga qaar cadho ku kacaysay. Waxaan
xasuustaa nin oday ah oo nagu muusannaabay. Wuxu
noo qabay in aanu Daarood wada nahay ama u badan
nahay. Markaa wuxuu yidhi: “Sidee ayey u dhici kartaa
in uu nin Daarood ahi Boosaaso weeraro? Miyeydaan
ogeyn in ay tahay halkii uu ka soo degey Sh. Daarood
Ismaaciil? Halkan ayey ku taal meeshii uu hilibka
dhigtay, welina dhagixii uu hilibka saaran jiray waxa ku
sawiran shantiisii farood iyo feedhihii sarartii uu
cunayey.” Runtii waxaan u qabay wuxuu ku hadlayo
khuraafaad laakiin isagu wuu rumaysnaa, dad badan oo
sidaas la qabaana way jiraan.
54 SSDF = Somali Salvation Democratic Front, waa ururkii ugu
horreeyey ee hub kula dagaallama dawladdii Soomaaliya.
Dagaalladaas oo noqday bilawgii burburka qarankii Soomaaliyeed.
Waxaa SSDF wakhtigaas hoggaaminayey Cabdullaahi Yuusuf
Axmed Maalintii 28kii juun ayaa nalaga saaray isbitaalkii.
Wuxuun baa nalaga reebay shantii dhaawaca ahayd.
Waxaa nalagu guray gaadhi dusha ka go’an. Waxaana
dhinac walba nalaga geliyey baabuur tekniko ah oo
ciidan ka buuxo oo qoryo ku rakibnaayeen. Isbitaalka
hortiisa waxaa isugu soo baxay magaaladii oo dhan.
Dadku way buuqayeen, mase xasuusto waxay
lahaayeen. Waxaan hubaa uun in qolyaha ciidanku isku
dhahayeen: “Waar nimanka iska ilaaliya! Waar nimanka
iska ilaaliya!” Waxaad mooddaa in ay noo qabeen rag
balaayo ka dhacday oo komaandoos ah, balse annagu
sidaas isuma aannu arkayn. Tuhunkuse waa sed.
Waxaa nala geeyey Saldhiggii Booliska ee magaalada
Boosaaso. Saldhiggu wuxuu lahaa deyr gaaban oo
burburay oo dayacnaani ka muuqato. Deyrka dhexdiisa
waxaa ka taagnaa dhisme weyn oo ka kooban qolal
badan. Waxaa nalagu xareeyey qol yar oo qiyaastii
gudihiisu ahaa 2X3 m (laba mitir oo ballaadh ah iyo
saddex mitir oo dherer ah). Xagga bari wuxu ku lahaa
daaqad aan xidhnayn oo biro garaa’id ahi ku jiraan.
Dhulka hoosena wuxuu ahaa sibidh aan wax gogol ahi
oollin. Waxaa meeshii aannu ugu nimid laba nin oo
mid ahaan lagu soo qabtay dagaal ka dhacay
kontoroolka xagga koonfureed ee laga soo galo
magaalada. Wiil dhallinyaro ah ayuu ahaa. Qabiil
ahaanna Cali Saleebaan ayuu ahaa. Midka kalena
wuxuu ahaa nin weyn oo Warsangeli ah oo lagu