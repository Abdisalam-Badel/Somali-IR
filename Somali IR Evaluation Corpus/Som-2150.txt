Jenaraal Biixi oo faahfaahin ka bixiyay khasaaraha ka dhashay duqeyn iyo dagaal toos ah oo ka dhacay gobolka Mudug
Taliyaha ciidanka dhulka ee xoogga dalka Soomaaliyeed Jenaraal Maxamed Tahliil Biixi ayaa faahfaahin dheeraad ah ka bixiyay khasaaraha ka dhashay howlgal Shalay ciidamada dowlada ka sameeyeen deegaano hoostaga degmada Xarardheere ee gobolka Mudug.

Jenaraal Biixi ayaa sheegay in howlgalka oo ahaa mid cir dhul ah oo ay ciidamada xoogga ka sameyeen deegaano ku yaala Galbeedka degmada Xarardheere lagu baacsaday xubno ka tirsan Shabaab oo is aruursanaayay, isagoo sidoo kale xusay in howlgalka oo ay qeyb ka ahayeen diyaaradaha dagaalka lagu dilay dagaalamayaal badan oo ka tirsan Shabaab, islamarkaana uu isaga dul istaagay meydadka 47 ka mid ah Shabaab.

“Laba maalin gudahood Shabaab badan ayaan leynay, 47 meydad ah ayaan dul istaagnay, bulshada deegaanadaan ku nool waxay si joogto ah noo siiyaan xogta Khawaarijta Shabaab, waa dad raba in deg deg looga xoreeyo cadowga” ayuu yiri Jenaraal Biixi.

Taliyaha ciidanka dhulka ayaa sidoo kale tilmaamay in kooxda Al-shabaab ay ku gubeen deegaanka Caad gaadiid ay lahayeen dad shacab ah iyo kuwa kale oo iyaga lahayeen oo ka halaabay, hayeshee ciidanka haatan ay ku dhaw yihiin deegaankaasi.

“Dadkii dhulkaan ku noolaa waa caroodeen, hubkooda ayey la soo baxeen, meel kasta oo Shabaab uu ka joogo Mudug iyo Galgaduud waxaa nooga imaanaya wicitaano oo dadku waxay codsanayaan in aan kasoo gaarno, war naga kiciya hal mar, anagaa dhameystiri doonee ayey na leeyihiin dadka shacabka ah” ayuu yiri Jeneraal Maxamed Tahliil Biixi.
Madaxweyne Deni: Daacish iyo Shabaab inta la shaqeysata waala yaqaano waana raadsanaynaa
Madaxweynaha maamulka Puntland Siciid Cabdullaahi Deni ayaa sheegay inuu soo socdo qorshe amni oo lagu beegsanayo dadka Shabaab iyo Daacish la shaqeeya.

Madaxweyne Deni ayaa sheegay inay og yihiin dadka la shaqeysta Shabaab iyo Daaciash. Wuxuuna sheegay inta aan loo gudbin dagaalka buuraha in wax laga qabanayo kuwa magaalooyinka ku sugan.

“Xaqiiqdan idiin sheegayaa, qorshaha amni ee soo socda inta aanan buuraha aadin, kuwa gudaha joogaan raadsanaynaa,” ayuu yiri madaxweyne Deni.

Hadalka madaxweyne Deni ayaa kusoo beegmay, xilli degaano katirsan gobolka Bari loo gaarsiin waayay diiwaan galinta doorashada, cabsi laga muujiyay halista amni ee ka imaan karta Shabaab iyo Daacish, oo ku sugan buuraha gobolka Bari.

Labo maalin ka horna Maraykanka ayaa duqayn uu ka fuliyay gobolka Bari ku dilay sarkaal sare oo katirsanaa ururka Daacish.

Hadalka Jenaraalka ayaa imaanaya, iyadoo ay kordheen mudooyinkii dambe howlgalada ka dhanka ah Al-shabaab oo ay deegaanada maamulka Galmudug ka wadaan ciidamada dowladda Soomaaliya oo kaashanaya ciidanka dadka deegaanka.