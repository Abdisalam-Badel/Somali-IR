Ciidamada Liyuu Boolis oo si fool xun gabar ugu dilay Qabridahar
Cabdirashiid Cali oo walaal la ah marxuumadda ayaa xaqiijiyay dilka walaashiis marxuumad  Taysiir Food Cumar Maxamed Salal.
Lama oga sababta ka dambeysa inay ciidamada Liyuu boolis qaabkaas arxan darrada ah u dilaan gabadhaasi,waxana dilka si weyn uga argagaxay shacabka kunool magaalada Qabridahar ee dowlad deegaanka Somalida Itoobiya.
Ciidamada Liyuu Booliis ayaa xadgudubyo ka baxsan bini’aadminimada ka geysta qaar kamid ah gobollada dalka iyadoona aysan jirin cid wax ka qabata dhibaatooyinka foosha xun ee ay ciidamadaas u geystaan dadka aanan waxba galabsan.
Wararka laga helayo dowlad deegaanka Somalida Itoobiya gaar ahaan magaalada Qabridahar ayaa waxa ay sheegayaan in ciidamada loo yaqaan Liyuu Boolis ay halkaasi dil fool xun ugu geysteen gabar kamid ahayd dadka kunool magaaladaasi.
Ciidamada Liyuu Boolis oo si fool xun gabar ugu dilay Qabridahar
Allaha u naxariistee gabadha oo lagu magacaabi jiray Taysiir Food Cumar Maxamed Salal, ayaa la sheegay in ciidamada Liyuu Booliis ay u dileen qaab naxdin leh kadib markii ay ceejiyeen iyadoona lasoo wariyay inay isla goobta ay ku ceejiyeen ay ku geeriyootay.
