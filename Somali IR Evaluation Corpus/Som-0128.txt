Haddaan Boqor jawaab iiga iman, bad uma jeeleene
Jirku ima xanuuneen hadduu jog I leeyahayee: Jeclaantaan u qabay baan u tagay, jaankii badihiiye
Jeer baa Ilaah ii qaddaray, jiirahaan maraye Jiidaha in meel loogu wado, jaahil baan garane
Waxse igu jirrabay waa, ninkii jookha ii lulaye
Cayuun jalalowleyn iyo raggaan, jeer fardaha siiyey
Jaamus loâ€™aad iyo raggaan, jimir aruu dhiibay
Amaan lacag jiriidaa furoo, jeebka uga buuxshay
Waxaan gool jinaad weyn qaloo, joome uga gooyey
Xeeraha jiriidhaa waxaan, jaari ugu qaaday
Waxaan ramag jimiimici murkaha, uga jufsiinaayey
Waxaan ilaxir jeexya leh aroos, jalalamluu hooyey
Jirjir malaba iyo foon waxaan, jil uga yeelaayey
Waxaan jaawiduu shiday intaan, jalamadduu shaahshay
Nimankaan jalbeebtooda gole, jurux ka dhowraayey
Inay jarax abaala iiga dhigi, laabtu jirin meyne
Jisadeyda Eebbaan ka heli, talaba waa jeere.