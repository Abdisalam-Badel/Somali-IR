Eelkii qabsaday reer Catoosh arax gariirtaaba Ilma daadisaa iyo sidii aar u oroddaaba Afka duubtaayaa iyo gafuur umal taagtaaba
Isku eebataa iyo nin kale eed ku dadabtaaba Ardiyeysataa iyo dillaal oon ka dhigataaba Ingiriiska eygaa sidii Eebbe baridaaba
Nin ibtilo ku dhici baa tahaye urug la taahdaaba Amminkii habeennimo hurudada alad booddaaba Raggii uu waraabaha abxaday agas u qaaddaaba
Asay xidhatayaa amase weer, kugu abaadyaaba Ashkatootayaa iyo warqado ku andacootaaba Ararihiyo dibaddaa martoo naga ufootaaba Awtaamisaa iyo sidii geel o oloshaaba
Arki meysid ina-Shixiryow1 inamadaadiiyee Adiguna amxaar baad tahaye ehel nijaaseede. 