Madaxweyne Deni oo magacaabay guddiga wada xaajoodka arrimaha federalaynta dalka
Madaxweynaha dowlad goboleedka Puntland, Siciid Cabdullaahi Deni, ayaa magacaabay guddiga diyaarinta wada xaajoodka arrimaha federaaleynta dalka.

Madaxweyne Deni ayaa sheegay tallaaban inuu uga golleeyahay, baahida loo qabo in la xoojiyo diyaar garowga wada xaajoodka arrimaha Federaalka.

Magacaabiddan guddigan ayaa timid kaddib markii dhawaan Puntland ay sheegtay inay si kaligeed ah qaddiyadaha la xiriira arrimaha federalka iyo dastuurka ugala xaajoonayso dowladda federalka Soomaaliya.

Puntland waxay sheegtay inuu dastuurkeeda siinayso awoodo ku saabsan inay sidii dowlad madax bannaan u dhaqanto. Magacaabidda guddigan ayaana u muuqda mid ka jawaabaya awoodahaas ay Puntland sheegayso. 

Dowladda federalka ayaa dhawaan sheegtay inay soo dhoweynayso gorgortan Puntland ay ku dhawaaqday, si loo wada hadlo, xaaladdana meesheedii looguso celiyo.

Waxyaabaha ay Puntland diidan tahay waxaa kamid ah, in dastuurka la dhameystiro iyadoo Somaliland arinteeda aan xal laga gaarin, iyo meeqaamka caasimadda.