Mukhayntii ka yeeshay maansha Alloo
Cawlaan la madaystay xoosh makaloo
Muquunshay intaanu moos odhanoo
Mudkiyo isku loohsay maydhaqa oo
Ka milicsaday meel agtiisa ah iyo
Sugul uu majeertay mee yidhi oo
Casuus ka maqnayd u muhanaayoo
Meehaahay intuu ku maax-dumayoo
Jeegaan isku maray macawiso leh.
Intaas oo midab oo malkada degay
Dayaxoo maris dhebay u muuso qosloo
Mkidhaafay dhexdooda madashaas oo
Salaanta ku maalay midigtiisoo
Leebabkoo mudacyiyo maxaadho sidiyo
Madagtuu ku dhejiyo qodxii ku mudoo
Mihiimsiiyey nuurkii oo Milan oo
Marriimay midduu ka caashaqay oo
Murriyad iyo sudhay makaawiba oo
Casaan mardhacyo leh marta u furatoo
Intay marxabbaysay maamuustoo
Isagoon mufti iyo wadaad u meherin
Macsina aan samaynin muran liâ€™i
Mafsuuday intuu muraadsaday oo
Halkaa madaddaalo mush noqotoo
Ururku u malxiisay maalmo yar oo
Mashxarad xiddiguhu madiixeen oo
Mahiigaan hillaac ku maansheeyoo
Miishmiishay fallaadho mowjad ahoo
Fad milliqsaday miidaddowsaday oo
Onkodku maqal gaaban meexaanshoo
Muyuusig garacay mahadho ah oo
Mii reeda ka taabtay meeldhexe oo
Madaha dhigtay mooshinkiisii oo
Maaxaaya macsuun rabbaaniya oo
Nuurkaa mashaqeeyey maamulayoo
Macaansaday malabki doocaan oo
Ku mahadnaqay maadhka uu helayoo
Mahdigii kelidii u soo marayoo
Mood iyo ka baqayn madoobaad oo
Quruxdaa miidhan iyo iftiinka mudhbaxay
Mariiqa fog iyo malluug an dhaweyn
Intay muxubbada muraaqoodeen
Markay martiyeen masuug ma ahee
Midnimo ugu qaybshay miisaankoo
Dhammaan ka maseeyey maal bixintoo
Minankooda ku siiyey muunada,
Shan kastoy muunaddaa indhuhu mahadshaan