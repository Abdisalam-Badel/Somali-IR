Kala Gooye
Yawle
[Axmed Aw Geeddi: waxaan ka qoray Gaydhe Saqadhi Baxnaan, Burco.]
Reer Xirsi Cismaan oo reer ahaan ugu badan qabiilka Habar Yoonis, ayaa
waxay doonayeen in ay Habar Yoonis ku duusho Ogaadeen si ay geelal
uga soo dhacdo. Yawle, oo ka tirsanaa qabiilka Muuse Ismaaciil waxa
uu hormuud ka ahaa ragga diiddanaa duullimaadkaas, kadibna si uu u
baajiyo in jilibbada kale ee Habar Yoonis duullimaadkaas la galaan Reer
Xirsi Cismaan, wuxuu tiriyey gabaygan caanka noqday ee Kala Gooye la
baxay, kaas oo uu si mug leh ugu sawirey godobyo uu ku nuujinayo in ay
Reer Xirsi Cismaan ka galeen Habar Yoonis dhammaanteed, kagana go’een.
Wuxuuna yidhi:
Dhacdo aragagax leh oo ka dhacday deegaan hoostaga degmada Baledxaawo
Isniin, Luulyo, 10, 2024 (HOL) - Wararka ka imaanaya deegaanka Oodan oo ka mid ah deegaanada hoostaga degmada Baledxaawo ee gobolka Gedo ayaa sheegaya in haweeney ay Tooreey ku dishay haweeney kale oo ay diris ahayeen.
Haweeneyda Tooreeyda ama Mindida lagu dilay ayaa magaceeda lagu sheegay Nasro Cabdiqaadir Maxamed, sida ay warbaahinta u xaqiijiyeen dadka deegaankaas.
Warar soo baxaya ayaa sheegaya in labada Haween uu dilka ka hor uu dhexmaray murun xoogan oo aana la ogeyn waxa uu salka ku haayo, waxaana sidoo kale la sheegay in haweeneyda dilka geysatay oo magaceeda lagu sheegay Calaso Muxumed iney dilka kadib goobta ka baxsatay.
Xubno ka tirsan ehelada haweeneyda la dilay ayaa laamaha amaanka degmada Baledxaawo ee gobolka Gedo ka dalbaday iney si deg deg ah Cadaalad ugu heleen dilka loo geystay marxuumada Tooreeyda lagu dilay.
Dilkaan ka dhacay deegaanka Oodan oo ay si weyn uga aragagaxeen dadka ku nool deegaankaas ayaa maanta ah mid si wey ay u hadal haayaan dadka dhacdadaan haweeneyda ay ku dishay haweeneyda kale ee dariskeeda aheyd.

Irdhaa galay raggii Weeraraw idinku oodnaaye
Afartaa gabyahan bay qabteen sida ugaadheede
Afka Gubato sidii Reer Xuseen loogu wada aasay
Indhahay ka meer-meeriyaan urur aad joogtaane
Intuu inan ka noolyahay ha sugin inay illaaweene
Bah-Dhulbahante adaxaa ka badan eedda loo dhigaye
Ooryahoodii laga qaaday bay la ashqaraareene
Marka ubaxa dayreed da’ee awrta la hayaansho
Waxay edeggan ugu meerayaan amase Oodwayne
Allaa igu og kuma aamminsana laba ayaamoode
Ayaan kaliya waatii Gumbuur oodda loo rogaye
Nimankii ajalay baad tihiin Aw Cabdiyo Nuure
Amxaarana sidaa Reer Cigaal uma ataasheene
Laba Muuse ubixii cunta’e aaran baa hadhaye
Haddaan bari abaar lagu sallidin kama imaadeene
Udubkayga kama soo rareen Eexo iyo Cayne
Agoonta uma keeneen kuwii aabbahood dilaye
Awal raace Muuse Cabdalena odayadoodiiye
Hadduu gu’gu Aboorreey ka da’o imanba maayaane
Idahooda waxay daajiyaan Awdal iyo Sheekhe
Ugaadh Cumar siday ugu dhaceen awrtii Reer Sugulle
Iyaguna intay urursadeen awr ma soo tu’ine Colkii xigeyna waataan qabsaday cuurkii Reer Dalale
Rimaydii cagaagtiyo nirgii caga-gubyoonayey
Cartan ololka goortay sidii culimo eedaantay
‘Cara dhiciya!’ maantaan lahaa cidi ma kuu sheegtey?
Cusbaleey ninkii garanayaa nama cilaaqeene
Cadraddiina waa tii la waday ciilba waad dhimane
Inaan beel cidaadaha ka dhigay cidi ma kuu sheegtey?
Caydii Jiciir lagu qabtiyo cabashadii gaadhey
Ciyaalkaa ku tuurtuuri jirey gobabkii cawlaaye
Markaad cimilka wada oodateen sidii midgaan caydha
Eed culuqa soo doonateen cid ma kuu sheegtey?
Cukur iyo markii Reer Garaad lagu cayaaraayey
Candho faalladii baa hadhey iyo Reer Cismaanada’e
Haaruun markii lagu cartamay cidi ma kuu sheegtey?
Kolkii Caabud Waaq iyo Xer iyo Gaadsan la cantuugey
Ee Ina Caruusiyo la diley caalimkii dunida
Nin cibaaro lihi kama gabyee cidi ma kuu sheegtey?
Casarkii markay Weehadeey cabasho ooyeysey
Hadday soo ciyeen wiilashii culus xareynaayey
Ragguu haadku ciirada ku rogey cidi ma kuu sheegtey?
Cishiriin nin baan lagu ogeyn cadarkii shiilaaye
Cawlyahanku waaguu firdhaday cidi ma kuu sheegtay?
Niman baannu caadhgoo ahayn Caliyo Haaruune
Cabdullaha Allaa nagu ridiyo Cumar rugtiisiiye
Haddaan awrku noo ciidan gelin Camar ma gaadhneene
Cagtu way dalooshaa sidaan Ciid u weeraraye
Caruusada habeedda leh markuu Ciidagale dhaafey
Ee doosha laydiin cuskaday cidi ma kuu sheegtey?
Calle gabayga waxa iigu wacan waa cayimadaase
Nin carceerey baan ahay afkaa laysku calashaaye
Cankana maalin baan idin gashaday sidii cadiimeede
In warkaygu Cawbaarre tegey cidi ma kuu sheegtey?