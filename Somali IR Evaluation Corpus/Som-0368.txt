SAFARKII DHEERAA
Basku wuxuu nala dhaqaaqay abbaaro 11:00
barqonimo. Waxanu qaadnay waddada laamiga ah ee
bariga uga baxda Hargeysa. Waxanu sii marnay
Hallaya, Aw-barkhadle iyo Dhubbato. Dabadeed
waannu ka leexannay laamiga, maxaa yeelay Berbera
lama mad karahayn colaadaha dartood. Waxaanu sii
marnay tuulada Gadhka-Warsame-Xaad. Cadaadley
waxanu ka marnay dhinaca koonfureed laakiin way noo
muuqatay. Waxaannu ka tallownay togga Daldawan oo
naloo sheegay in waayadii hore qaadis lagaga tallaabin
jiray dumarka guur ahaan loola soo baxay iyadoo laga
cabsi qabo in reerka cusub balaavo ku dhacdo hadday
gabadhu togga cageheeda kaga tallowdo. Tuuloovinka
kala ah Go'da iy Haqayo-Malaas ayaannu sii marnay,
dabadeed waxanu u leexanay dhinaca Oodweyne.
Waxan ku sii tukanay Masaajidka Oodweyne, waxaana
si gaar ah noogu shaxaaday halkaas nin aad u tinwanaagsanaa.
Waan la yaabav ninkaas, waxaabad i
mooddaa in aan waagaas xaaraan u qabay shaxaadka.
Waxannu sii marnay Ceelxume. Galabtii oo ay
cedceedu liiqa sii dhigayso ayaannu Burco galnay.
Waxanu ku hagaagnay Masaajidka Afgooye. Halkaas
ayaannu ku barinay habecnkii. Aniga iyo rafiiqa
qaarkood maannu seexan masaajidka ee asxaab
ayaannu la soo seexannay. Burco waa magaalo fiican.
Dadkeeduna waa sidoo kale. Kaftanka iyo dacayaadda soomaalida wax baa ka dhinnaan lahaa haddii aanay
reer Burco jiri lahayn. Oo yaaba la dacaayadayn lahaa
ee kale? Yaase cid walba iska cclin lahaa iyaga
mooyaane?
Subaxdii danbe ayaannu isu diyaarinnay ambabax.
Sheekh Xandulle, oo ahaa hoggaankayagii na waday,
halkaas ayuu nagaga noqday. Cid kale ayaa nalagu
daray. Bal u flirso, Sh. Xandulle wuxuu ka laabtay
halkii aan anigu ku talo galay in aan ka laabto markii
horc, anna kooxdiisii ayaan la lug noqday. Waxaannu
qaadnay waddada laamiga ah. Tuulooyinkii aannu sii
marnay waxay ahaaycen, Yaroowe, Beer, Unuunlcy,
Ina Dhakool, Ina Afmadoobe, Wadaamagoo, Caynaba,
Ceelbaxay, Oog, Guumays, Yagoori iyo Adhi-cadaye.
Waxannu hadhkii wax ka sii cunnay makhaayadaha Ina
Dhakool. Galabtiina waxaannu ka sii shaahaynay tuulo
aanan magaceedii xasuusan oo xagga Laascaanood ka
xigta tuulada Oog. Waxaa iga yaabiyey lahjaddii11 ay
dadkaasi ku hadlayeen. Hadalka way boobayeen.
Waxad moodaysay inay is wada dagaalayaan. Marka
aan hadda arko reer xamarka oo tilmaamaya lahjadda
reer waqooyiga ee ay qaldaanka u yaqaannaan waxa igu
soo dhacda dadkii aan ku sii maray tuuladaas. Sidaas ay
u sheegaan reer xamarku ayey u hadlayeen.
Fiidkii hore ayaannu galnay magaalada Laascaanood.
Waxa nala geeyey xero ay lahaan jireen milletarigii
Soomaaliya oo markaa ay degenaayeen jabhaddii al-ayaa naloo furay is barasho na cihex .marta colkii aannu
xerada ugu nimid. Iyaga ayaa noo bilaabay. Qof waliba
wuxuu shcegay magaciisa, xilihiisa12 iyo qoladiisa. Waa
markii iigu horraysay ee aan maqlo qof qabiilkiisa ku
sheegaya meel gole ah. Waan yara jidhidhicooday.
Tolow maxaa ku kellifay inay qabiil sheegsheegaan
waaba wadaaddee? Waxa lay sheegay sabab aad u
macquul ah oo ahayd, markii dagaalladu dheceen, la
isma qabiil aqoon ee waa la is magac yaqaannay.
Diiwaan aqoonsi oo kalena muu jirin. Dabadeed rag
badan ayaa markii ay dhinteen dhinac loo qaadaba la
garan waayey. Sidaas darteed waxa la soo rogay in la is
haybsado13 inta la nool yahay si la isu garto marka la
dhinto. Waxba kama xasuusto raggii iyo wixii ay
sheegeen, marka laga reebo laba arrimood oo kala ah:
1.) Qabiilooyin badan oo aan magacyadooda bartay
2.) raggayaga safarka ahi in aannu wada ahayn
doobab14, da'doodu u dhaxayso 18 jir ilaa dhawr iyo
labaatan jir.
Waxaannu u dhaadhacnay magaaladii, si aanu
hadhaw uga sii baxno. Cabbaar15 ayaannu joognay.
12 Xile = waa xaas qabitaanka
13 Haybsi = waa in qofka la waydiiyo ”hayb”tiisa.
14 Doob = waa qof nin ah oo aan weli guursan
15 Cabbaar = waxoogaa, waxaa lagu cabbiraa wakhtiga iyo
masaafada.