Saamaynta iyo Dhibaatooyinka Cudurka HIV/AIDSka
Sida badan cudurrada ku dhaca dadka dunida ku nool, waxay bulshada ku reebaan
saamayn kale duwan oo dhinacyo badan taaban karta sida: dhinaca caafimaadka
bulshada iyo dhaqaalaha, cudurrada faafa ee sida ba’an waxyeellada ugu gaysta
bulshada waxaa ka mid ah HIV/AIDSka waana cudur dilaa ah. Casharkan waxa aynu ku
baran doonaa dhibaatooyinka uu cudurkani u gaysto bulshada.
Saamaynta uu bulshada ku hayo cudurkani waa mid aad iyo aad u ballaadhan oo sida
ay xaqiijiyeen khuburo iyo aqoon yahayno takhasus u leh cudurrada, dadka ugu badan
ee uu asiibo cudurkani waa da’da u dhaxaysa 15 jir ilaa 49 jir, waa da’da ugu waxtarka
badnayd bulshada isla markaana ah da’da firfircoon ee lafdhabarta u ah wax soo
saarka iyo cududda dhaqaale wadan kasta, sida: ka muuqata caddaymaha laga hayo
warbixinadii ugu dambeeyay ee laga helay hay’adaha qaramada midoobay iyo aqoon
yahannada ku xeel dheer baadhitaanka cudurkan dilaaga ah, waxay sheegaysaa in uu
si’aad iyo aad ah ugu siifidayo dalalka saboolka ah, siiba dalalka ka hooseeya saxaraha
Afrika oo dalkeenna Itoobiyana ka mid yahay. Cudurkani waa cudur fida oo dhibaato
wayn soo gaadhsiiyay bulsho waynta daafaha dunida ku nool, gaar ahaana ku keena
caafimaad darro bulshada qaybaheeda kale duwan. Cudurkani carruur tiro badan
ayuu agoon iyo rajooyin ka dhigay, maadama uu laayey waalidiintii dhashay.
Cutubka 7aad Toddobaadka 2aad Maalinta 1aad
Fasalka 6aad 117
Hay’ad ka tirsan qaramada midoobey oo loo yaqaano hay’adda iskaashiga barnaamijka
cudurka HIVga (UNAIDS) ayaa waxay sheegtay in dadka dunida ku nool ee dhiigooda
laga helay jeermiska cudurkani ay tiro ahaan dhan yihiin 33.4 milyan, waxa kale oo ay
sheegtay in laga helay wadamada qaaradda Afrika ee saxaraha ka hooseeya. Cudurkan
waxaa u dhintay dad tiradooda lagu qiyaasay 13.9 milyan oo intooda badan ay ka soo
jeedaan wadamada Afrika. Wakhtigan xaadirka ah waxaa la ogaaday in sannad walba
carruur tiradooda lagu qiyaasay 590,000 (shan boqol iyo sagashan kun) ay qaadaan
jeermiska HIVga tiradan boqolkiiba sagaashan (90%) waa carruur Afrikaan ah.
Guud ahaan, cudurka HIV/AIDS, wuxuu ka mid
yahay, cudurrada dilaaga ah ee ilaa hadda aan
daawadiisa la helin. Waa cudur halakeeya
caafimaadka bulshada isla markaana
sababa dhibaato caafimaad iyo dhaqaale
burbur, maadaama uu inta badan
ku dhaco da’yarta xoogga badan ee
cududda shaqaalaha ee wadamadu ay
ku tiirsan yihiin. Haddaba, waxaa waajib ah
in uu qofkasta oo bulshada ka mid ah uu aad uga
digtoonaado waxkasta oo sabab u noqon kara in uu
qaado cudurkaas.