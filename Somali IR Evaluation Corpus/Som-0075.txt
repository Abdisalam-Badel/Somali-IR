Gabayga Sayidkii markuu maqlay, waxaa u muuqatay hadalkaasu inuusan Ismaaciil ku habbonayn, oo uu dadkii kala didiyey, dabadeedna wuxuu jeediyey canaan waayeel, wuxuuna yiri:
Ismaaciil1 Mirow taladu waa, eyddin kaa maqane Maandhow umuurtaadu waa, ababa’deediiye Maandhow adduun wuxuu ahaan, waadan idihayne
Maandhow aqoonxumadu waa, ku ambineysaaye Maandhow ninkaan edeb lahayn, waa Allow sahale Maandhow aqliga ha iska lumin, Eebbahay magane
Maandhow raggii aakhiraad, igu ohomsiinee Maandhow sidii ibilka way, ololinaysaaye Maandhow waxaad igu akhriyi, uurkutaalada’e Maandhow ikhwaanki ma deyn, urugadiisiiye Maandhow alleylkii dhaxaan, alaladaaye