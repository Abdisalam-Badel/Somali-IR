Goobta Dalxiiska Biyaha Kulul ee Erer
Waxaa ka jira Dawlad Deegaanka Soomaalida
Itoobiya goobo taariikhi ah oo kala duwan
sida dhismayaashii Cabdalla Daaha (1892),
mid ka mid ah dadkii aasaasay magaalada
Jigjiga, xabaalaha Sheek Cali Guure oo ay
ku aasan yihiin Garaad Wiilwaal, iyo dad
kale oo taariikh fiican ku leh deegaanka,
iyo dhismeyaashii gumaysigii Ingiriiska
kuwaas oo dhammaan ku yaal gobolka
Faafan. Sidoo kale dhismeyaashii Sayid
Maxamed Cabdille Xasan ee gobolka
Qorraxay, Sarmaan oo ah goobtii difaaca ee
ciidamadii Daraawiishta islamarkaana ah halkii uu
ku geeriyooday Sayid Maxamad oo ku taalla gobolka Afdheer. Waxaa intaa dheer
biyaha kulul ee dabiiciga ah iyo qaar ka mid ah dhismeyaashii Boqorkii Xayla Silaase
oo, iyaguna ku yaal degmada Erer ee gobolka Sitti iyo goobo kale oo aan halkan lagu
soo koobi karin maadaama uu ballaadhan yahay deegaanka Soomaalida Itoobiya.
Magaalada Erer oo ka tirsan degmada Erer waxay ku taallaa gobolka Siti ee Dawlad
Deegaanka Soomaalida Itoobiya. Magaalada Erer oo ku dhex taalla juquraafi ahaan
buuraleyda dhinaca Galbeed ka xiga magaalada Diridhaba waa magaalo qadiimi ah
islamarkaana leh goobo taariikhi ah iyo khayraad dabiiciya oo yaab leh. Waxaa mara
waddada tareenka isaga goosha magaalada Diridhaba iyo magaalo madaxda dalka
Itoobiya ee Addis-Ababa. Waxaa kale oo ay degmadu leedahay dhul-beereed ay ka
soo go’aan dalagga beeraha ee xilli roobaadka la beerto iyo noocyada khudaarta kala
duwan, kuwaas oo la goosto sannadka oo dhan maadaamo ay leedahay durdurro iyo
ilo biyood oo aan gudhin gu’ iyo jiilaal.
Degmada Erer waxay caan ku tahay biyo la yaab leh kuwaas oo isugu jira biyo caadi ah
oo la cabbi karo, biyo qadhaadh iyo kuwo dhanaan. Sidoo kale biyo qabow iyo biyo
kulul oo is barbar socda. Biyahan kala duwani waxay ka soo burqadaan ilo ku yaalla
labada tog ee loo kala yaqaan “Erer” iyo “Gooto”. Haddaba biyaha kulul ee laga helo
magaalada Erer waxay ka mid yihiin waxyaabaha taariikhiga ah ee uu Eebbe ku
mannaystay guud ahaan degmada Erer, gaar ahaanna magaalada Erer. Biyaha kulul
ee Erer waa biyo cajiib ah maadaamo ay yihiin biyo dabiici ahaan u kulul islamarkaana
waxaa loo isticmaalaa daawo ahaan. Waxaa dabiib u taga dad ay tiradoodu aad u
Jaantuska 5.4
86 Af-Soomaali
badan tahay oo ka kala yimaadda daafaha dalka iyo deegaanka. Dadkani waxay iskaga
daaweeyaan biyahan kulul xannuunada xididada, muruqyada, lafagaraaca, madaxxanuunka
iyo lugoxanuunka. Waxaa kale oo ka mid ah biyaha rabbaaniga ah ee uu
Eebbe ku mannaystey degmada Erer biyaha qadhaadh iyo kuwa dhanaan oo loo
isticmaalo daawada calool dhaqaajinta si looga hortago calool-qalalka. Sidaa darteed,
biyaha kala duwan ee degmada Erer waa biyo leh faa’iidooyin taariikheed, kuwo
caafimaad iyo kuwo dhaqaale intaba.