Sabab aan ugu qaado  wax ka hooseeyo  waxii aan shabaab ka diiday ineey Gobalka Hiiraan ku Haayeen, ama aan ugu qancin  karo dadka aan Masuulka ka ahay, taas micnaheedo oo ah in Hantida shacabka reer hiiraan ku baxdo meel aan hubanti laheen danahoodane lagu kabi karin, maanta iyo beri , lakin anaga aan ku celineeynay mar walbo  kuna maareeynay dagaalka lagula jiro khawaarijta iyo kabka ciidamada deegaanka oo Aan laheyn miisaaniyadd. Qof sharci ku yimid sharci ma diido lakin waxaan rabnaa misaaniyad cad oo qorsho leh Daahfurnaan  Iyo islaxisaabtan ku dhisan si loo maareeyo Daruufaha iyo marxalada lagu jiro iyo sidii u sii socon lahaa wajiga 2-aad ee howlgalada khawaarijta midaas aay muhiim aay tahay in la xoojiyo dheelitirnaanta iyo hufnaanta si loo helo Qorsho iyo miisaaniyad hufan oo dhab ah" ayaa lagu yiri qoraalka kasoo baxay Xafiiska Cali Jeyte.
Guddoomiyaha maamulka gobolka Hiiraan Cali Jeyte ayaa ku baaqay in la keeno hannaan Maaliyadeed oo daahfuran oo la isla ogolyahay, si loo helo xasilooni siyaasadeed oo lagu wada shaqeyn karo, islamarkaana ay tahay in la ixtiraamo sarreynta sharciga.
Shacabka reer Hiiraan waxeey u baahan yahiin kab'mo  ee uma baahno kufin waxaan la tacaali haayna soo kabasho amni iyo mid dhaqaale kumana darsan karno wax hoos u dhigayo midnimada umadda ayadoo la fiirinayo daruufaha lagu jiro kuwii jiray iyo kuwo abuurmi karo, waxaa inoo furan hal jid oo ah la dagaalanka khawaariijta ma jirto wax ka hooseeyo oo aan ku qanci karno maanta iyo beriba. Shacabka reer hiiraan waxaan u cadeeynayaa ka masuuliyad ahaan waligeey kuma shaqeeyn umana hogaansamin dan gaar ah anigoo awoodo inaan danta guud guulo ka curiyo mana aqbalaayo mana aqbali doono wax ka hooseeyo sharci iyo Dowladnimo" ayaa markale lagu yiri qoraalka kasoo baxay Xafiiska guddoomiyaha gobolka Hiiraan.
Wuxuu intaasi ku daray guddoomiye Jeyte in la ixtiraamo niyada ciidamada dib u xureynta deegaanka ee safka hore ugu jira difaaca deegaannada Hirshabeelle, gaar ahaan gobolka Hiiraan, isagoona sheegay in Maanta isha kaliya ee laga daryeelo ay tahay dhaqaalaha kooban ee ka yimaada canshuurta degmada Baledweyne.
Gabagabdii warar dheeraad ah oo ay heshay Shabakada HOL ayaa sheegaya in la baajiyay shir jaraaâ€™id uu qaban rabay guddoomiye Cali Jeyte, kaasoo uu kaga hadli rabay xaaladda ka dhalatay qorshaha Wasaaradda Maaliyadda ee Canshuurta gobolka Hiiraan, waxaana  baaqashada shirkiisa  lala xiriirinayaa wadahadal dhexmaray isaga iyo Madaxweynaha Hirshabeelle Cali Guudlaawe, hayeeshee waxaa talaabadaan aad u hadal haayo saacadahii lasoo dhaafay dadka reer Hiiraan oo sheegaya in qudhooda ay ku qanacsaneen in Canshuurta laga qaado ay ku dhacdo qansada Wasaaradda Maaliyadda Hirshabeelle ee magaalada Jowhar.