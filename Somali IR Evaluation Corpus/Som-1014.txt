Ciidanka dowladda iyo kuwa dadka deegaanka oo Maanta weerar qorsheysan ku dilay xubno ka tirsan Al-shabaab
Isniin, Luulyo, 10, 2024 (HOL) - Ciidamada xoogga dalka Soomaaliya oo kaashanaya kuwa dadka deegaanka ayaa weerar qorsheysan oo lagu dilay xubno ka tirsan dagaalamayaasha Al-shabaab maanta ka sameeyay deegaanka Baraag Ciise ee gobolka Mudug.
Ciidamada iskaashanaya ayaa weerarka ku dilay laba ka mid ah dagaalayahanada Ururka Al-shabaab oo la sheegay iney isku aruursanayeen deegaankaas, sida lagu sheegay qoraal kooban oo lagu daabacay warbaahinta dowladda Soomaaliya.
Ciidamada ayaa sidoo kale la sheegay iney gacanta ku dhigeen mid ka mid horjoogayaasha Al-shabaab ee sida weyn looga yaqaano deegaanka, kaasoo magaciisa lagu sheegay Xaashi Garaad Cali.
Ciidanka ayaa sidoo kale gacanta ku dhigay Xaashi Garaad Cali oo ahaa Horjeege si wayn looga yaqaanay deegaanka, kuna caanbaxay baada iyo dhaca xoolaha dadka reer miyiga ah" ayaa lagu yiri qoraal kooban oo lagu daabacay Warbaahinta dowladda fedaraalka Soomaaliya.
Ururka Al-shabaab ayaa wali ku sugan deegaano badan oo ka tirsan gobolada Mudug iyo Galgaduud ee maamulka Galmudug, waxaana halkaasi inta badan ka dhaca howlgalo qorsheysan oo noocaan oo kale ah oo ay ciidamada dowladda iyo kuwa dadka deegaanka ku beegsadaan goobaha ay Al-shabaab kaga sugan yihiin maamulka Galmudug.
Qarax Ismiidaamin ah oo ka dhacay Xerada Saraakiisha ee magaalada Muqdisho
Jimco, Luulyo, 14, 2024 (HOL) - Warar dheeraad ah ayaa kasoo baxaya qarax Ismiidaamin ah oo gabal dhacii Maanta ka dhacay gudaha xerada Saraakiisha oo ku taala agagaarka Wasaaradda Gaashaandhiga Soomaaljya ee magaalada Muqdisho.
Qaraxa Ismiidaaminta ah ayaa la sheegay inuu fuliyay ruux isku soo xiray Jaakada waxyaabaha qarxa, kaasoo dhex galay goob ay fadhiyeen Saraakiil, askar iyo dad shacab ah.
Qaraxa waxaa ku geeriyooday dad badan oo isugu jira Saraakiil, shacab iyo askar, waxaana dadka dhimashadooda la xaqiijiyay ka mid ah guddoomiye ku xigeenkii hore ee amniga iyo siyaasadda gobolka Shabeellaha Hoose Cabdi Axmed Yuusuf oo loo yaqiinay afar sheegle iyo Sarkaal kale oo magaciisa lagu soo koobay Qaanso.
Dadka ku dhaawacmay qaraxaan Ismiidaaminta ah ayaa dhaawacyadooda la geeyay Isbitaalada ku yaala magaalada Muqdisho, waxaana qaraxa kadib ciidamo ka tirsan dowladda ay xireen gabi ahaan xerada uu qaraxa ka dhacay.
Ma jirto wali wax war ah oo kasoo baxay laamaha amaanka dowladda Soomaaliya oo ku aadan khasaaraha ka dhashay qaraxa Ismiidaaminta ah oo jugtiisa si weyn looga maqlay degmada Hodan ee magaalada Muqdisho iyo degmooyin kale.