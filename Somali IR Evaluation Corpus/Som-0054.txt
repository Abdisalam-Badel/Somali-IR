16. Ciise-Fikad Faarax Qardho 1956kii & 73kii
17. Xaaji Cabdiraxmaan S. Maxâ€™ed Muqdisho 1959kii
18. Xareed Duubi Deero Muqdisho 1963kii
19. Xuseen-Aabi Cilmi Xaasey Muqdisho 1964kii & 73kii
20. Caasha Sheekh Cabdille Muqdisho 1972kii
21. Abokor Seed Cali Muqdisho 1972kii & 73kii
22. Aaden Aw-Yuusuf Dhacdhaco Muqdisho 1973kii
23. Aaden Cawl Jaamac Ayl 1973kii
24. Soofe Cali Buraale Muq & Hargeysa 1965kii & 73kii
25. Maxamed Nuur Cali Iskushuban 1964kii
Raggaas waxna waa geeriyoodeen, waxna god qarkiis ayay saaran yihiin. Badankooduna Daraawiish bay ahaayeen xaruntii bayna ku dhasheen, kuna koreen, dagaalladii goobjoog bay u ahaayeen.
Waxaad gabayada qaarkood ku arki doontaa cay foolxun, hase yeeshee murti iyo taariikh ah. Caydaa waaxid iyo wadar mid kasta ha loola jeedee, maxaa keenay? Jawaabtu waxay tahay laba arrimood:
Tan hore Sayid Maxamed wuxuu rumeysnaa Daraawiishna baray Muslinka iyo gaalada dal iyo diin, dad iyo duunyo, mid kastaba ha ahaatee wax xiriir ah oo ka dhexeyn kara inayan jirin. Sidaa darteed wuxuu Sayid Maxamed Daraawiish ugu guddoomiyey ninkii gumaysiga la dersa ama la daawa leh taageera in la caayo oo la cambaareeyo, bal inuu ceebayntaa wax ku qaato ama dadka xaggiisa ka cadhoobo.
Tan labaad rag colloobay, cay, aflagaaddo iyo hadal xun oo la isu diraa waa lama huraan. Haddaynnuse gabayadii Soomaalidii hore isu marin jirtay gaar ahaan u eegno ama ummadaha kale gabayadooda guud ahaan u eegno, waxaannu ka garanaynaa caydu inay murtida ka mid ahayd, tusaale ahaan waxaa u soo qaadan karnaa gabayada ay Carabtu isu marin jirtay oo diiwaanno fara badan ka buuxa.