Bandow lagu soo rogay magaalada Jigjiga ee xarunta dowlad deegaanka Soomaalida Itoobiya
Ciidamo aad u hubeysan ayaa la soo dhoobay magaalda Jigjiga kaddib rabshado saacadihii ugu danbeeyay ay ka dhigeen magaalada dad u badnaa dhalinyaro ka cabanaya maamulka dowlad deegaanka Soomaalida Itoobiya ee uu horkacayo madaxweyne Cabdi Maxamuud Cumar.
Dad u badan dhalinyaro ayaa la arkayay maalintii shalay iyaga oo isugu soo baxay dariiqyada magaalada Jigjiga kuna qeylinaya erayo ka dhan ka ah maamulka dowlad deegaanka Soomaalida, dhinaca kalana dalbanayay in la sii daayo dadka wali ku xir xiran xabsiyada Jigjiga gaar ahaan xabsiga lagu magacaabo Jeel Ogaadinaya.
Horay maamulku wuxuu u sheegay in gabi ahaanba la xiray Jeelkan oo ahaa ugu ballaaran oo ay ku xir-xirnaayeen dadka loo heysto arrimaha siyaasada ee xiriirka-na la leh Ururrada mucaaradka.
Balse dadkan cabanaya ee rabshadaha ka dhagay Jigjiga ayaa ku doodaya in ay wali jiraan dad ku jira gacanta maamulka, islamarkaana loo geysanayo tacadiyo kala duwan.
Maamulka ayaa amray in xiliyada habeenkii aan wax dhaqdhaqaaq ah laga sameyn karin magaalada oo lagu arkayo ciidamo aad u hubeysan oo amaanka sugaya.
Jaamacada Jigjiga oo bilaabaysa dhigasho aad u muhiima
Jaamacada Jigjiga ee dawlada Somali galbeed ayaa bilaabaysa dhigasho aad u muhiima xilli dalka uu ka buuxo kheyraad dihan oo aan la taaban qarniyo laakiin ay ogyihiin dawlado hore u sameeyo baadhitaan.
Waxaan dhawaan qaadan doonaa ardayda dhigan doonta batroolka iyo shidaalka kale ee ka buuxa Somali galbeed ayuu yidhi madaxa jaamacada Jigjiga. Barashada cilmiga batroolka iyo shidaalka guud waxay anfacaysaa gobolka.
Faahfaahin kama bixin nooca dhigasho ee ku jiri kara maadadan muhiimka iyo inay ku jiri doonaan tijaabooyin. ‚ÄùWaa dhigasho aad u muhiima oo aad loogu baahnaa ayuu yidhi Xirsi Warfaa.
Waxa soo baxaya arday la filayo inay iyagu gacanta ku dhigaan qaybta maamulka inkastoo soo sarista welli baahi weyn ka jirto. Dhulka Somaliyeed ayaa dihan kheyraad nooc walba ah.