Garasho Dheer
sheekadu waxay ka mid tahay laamaha suugaanta ee
ummadi leedahay. Sheekadu waa qaybta ugu fac
weyn suugaanta taariikh ahaan. Waxay ka soo
bilaabantay alkumidda qoyska. Halkaas oo ay
dadku wakhtigooda firaaqada ah, sheekooyin
ku maaweelin jireen gaar ahaan carruurta iyo
dhallinyarada. Haddaba, casharkan waxaan
ku baran doonaa mid ka mid ah sheekooyinka
Soomaalida oo ah sheeko dhab ah.
Maalin maalmaha ka mid ah, ayaa waxaa
socoto ku jirey wiil dhallinyaro ah. meel fog
ayuu u soo kicitamay, Jidkii uu socodka
ku marayey ayaa wuxuu kula kulmay nin
waayeel ah oo isaguna u socda jihadii
uu wiilku u sii socday. Wiilkii ayaa ninkii
waayeelka ahaa, salaamay markaasaa la is
haybsaday. Waana la isa sii raacay. Odaygu wuxuu
ku socdaa reerkiisii oo markaa u jiray in maalin socod ah. Wiilkii ayaa odaygii weydiiyay
“ ee maad iqaadi mise anigaa ku qaada” odaygii baa la yaabay oo u qaatay inuu wiilku
nacas yahay. Markaasuu ugu jawaabay “ sidee baynu isu qaadi karnaa masaafada
socodku wey dheer tahaye”? Markay haddana cabbaar socdeen ayay ku soo baxeen
beer dad shaqaale ahi ay ku jiraan oo ay wixii ka soo baxay goynayaan. Wiilkii ayaa
odaygii haddana su;aal weydiiyay oo yidhi “ tolow beertan miyaa la goostey odaygii
baa si cadho leh ugu jawaabay oo ku yidhi “ oo miyaad indho la’dahay miyaadan
arkaynin in la goosanayo.”