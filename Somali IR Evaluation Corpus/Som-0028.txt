Daahfurka “50 Sheeko iyo Sheeko” Goobta: Xarunta Dhaqanka ee Hargeysa
Maxamed Xasan Cali “Weji” waa suugaanyahan, murtimaal in badan ka soo shaqeeyay idaacadda Radio Hargeysa. Weji waxa uu aad caan ugu yahay curinta sheekooyinka gaagaaban, balse ay murtidoodu aad u cuddoon tahay. Waa laba shay oo aan inta badan la midayn karin, se uu isagu ku guulaystay, hibana u leeyahay. Konton sheeko oo ka mid ah sheekooyinkaas tirada badan, ayuu meel isugu geeyey oo uu habeenkan soo bandhigay.