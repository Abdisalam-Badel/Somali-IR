Ciraq oo si aan la fileyn uga aargudatay go’aanka Trump
Dowladda Ciraq ayaa ka aargudatay amarka madaxweynaha Mareykanka Donald Trump uu dalkiisa uga mamnuucay dadka u dhashay Ciraq muddo 90 maalmood ah, ayada oo ansixisay tallaabo taas la mid ah oo saameyn doonta dadka Mareykanka ee tagaya dalkaas.
Tallaabada Ciraq ayaa waxaa ansixiyey baarlamanka dalkaas, inkasta oo weli aysan caddeyn xadiga ay la egtahay iyo saameynta ay ku yeelan doonto dadka Mareykanka u dhashay ee ku sugan gudaha dlaka Ciraq, kuwaas oo ay ka mid yihiin shaqaale gargaar iyo dad ka shaqeeya shirkadaha shidaalka.
Milatariga Mareykanka ee Ciraq ayaa dalkaas ku galin habka socdaalka caalamiga ah, sidaas darteedna ma muuqato inuu saameyn doono go’aankan.
Maxkamad laashay qeyb ka mid ah go’aankii Trump uu ku mamnuucay 7-da dal
Garsoore maxkmadeed ayaa soo saaray amar lagu hakinayo in dalka Mareykanka laga celiyo dadka haysta Visa-ha Mareykanka ee kasoo jeeda toddobada dal, oo Somalia ay ku jirto, ee Trump uu dadkooda ka mamnuucay Mareykanka.
Ururuka u dooda xuquuqda madaniga ee ACLU ayaa sabtidii dacwad ka dhan ah maamulka madaxweyne Trump ka diiwaan geliyey maxkamad.
Go’aanka kasoo baxay Ann Donnelly oo ah xaakimka maxkamadda federaalka ee Brooklyn, New York, ayaa u ogolaanaya dadka uu saameeyey go’aanka Trump, xilli ay diyaarad soo saarnaayeen, islamarkaana soo galay Mareykanka, inaan dib loo celin.
Trump oo saxiixay amar Soomaalida looga mamnuucay Mareykanka illaa…
Madaxweynaha Mareykanka Donald Trump ayaa si rasmi ah u saxiixay amar dadka Soomaalida ah ka mamnuucaya inay soo galaan dalka Mareykanka, isaga oo sheegay inay qeyb ka tahay qorshe lagula dagaalamayo argagixisada.
Amarka Trump oo uu xalay ku saxiixay xarunta wasaaradda gaashaandhigga Mareykanka ee Pentagon-ka ayaa waxaa hakad lagu geliyey qaxootiga ka imanaya dalalka Soomaaliya, Iraq, Libya, Iran, Sudan, Syria iyo Yemen.
Waxyaabaha ku xusan amarka Trump ayaa waxaa ka mid ah.
