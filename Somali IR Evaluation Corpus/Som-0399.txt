Waxaa jiray dad badan oo reer Garoowe ah oo na
xannaanayn jiray. Galab walba waxaa naloo keeni jiray
shan caagadood oo caano geel ah. Waxaa noo keeni
jiray hablo xijaaban. Waxaanse filayaa in taakulayntaas uu qorshe ka dambeeyey. Way dhacday in ay rag
culimo ahi noo yimaaddeen marar laakiin inta badan
dumar ayaa noo imaan jiray. Qofkii xanuusada waxay u
keeni jireen cunto gaar ah iyo dawooyin. Waxaan
xasuustaa maalin ay noo soo qaleen hilib oo ay noo
soo kariyeen. Weligay cunto sidaas u macaan ma
xasuusto in aan cunay. Hilibka waxay u soo kariyeen si
cajaa’ib ah, waxaanay ka soo dhigeen waslado yaryar.
Xiitaa calooshii oo la yaryareeyey ayey ku soo dareen
hilibka. Waxay ahayd maalintii koowaad ee aan
noloshayda cuno hilib calooleed. Sidii ay u sameeyeen
iyo dhadhankii ay u yeeleenna xasuus ayey igu reebtay.
Hablaha sidaas noo caawinayey waxaa ku jiray qaar ka
yimaadda guryaha madaxda SSDF. Waxaanan marnaba
illoobayn gabadh indha shareer soo qaadan jirtay si
aanay u garan askarta jeelku oo uu dhalay kornayl
hogaaminayey qayb ka mid ah ciidamada Cabdillaahi
Yuusuf. Ninka kornaylka ah waxaa la dhaawacay
isagoo wata ciidan la dagaallamaya al-Itixaad, waxaana
la odhan jiray Dirir. Dabadeed inantiisa ayaa guriga ku
hays ay, ninkeedina wuxuu raacay al-Itixaad.
Ma xasuusataa markii aannu Boosaaso joognay in ay
laba dumar ah oo walaalahay ahi halkaas yimaaddeen?
Iyaga oo weli jooga oo ka daba laabanaya sidii la ii sii
dayn lahaa ayaa meeshiiba nalaga soo qaaday oo
Garoowe nala keenay. Subaxdii dambe ayuumbay ka
war heleen in nala wareejiyey. Dabadeed Garoowe ayey
nagaga daba yimaaddeen. Waxay Garoowe ka heleen
dad qaraabo ah, gaar ahaan dumar la qabo. Waxaa
jiray dumar badan oo ka soo jeeda gobolladii waqooyi kala yaaceen. Askartu qoryo ayey wada siteen, isaguna
waxba ma sidan. Waxaa askarta ka, mid ahaa odaygii
Cabdi Gaas. Nin qabta waa la waayey. Markaas sidaas
ayuu aayaar uga baxay albaabka debedda ee jeelka. La
yaab bay ahayd. Maalin dambe ayuu nagu soo maray
ceel jeelka ku hor yaalla oo aannu biyo ka
dhaaminaynay, markaas ayuu si fiican noo salaamay oo
uu ku yidhi askartii na waardiyeynaysay: “Waar yaadha
waa in aad innamada xannaanaysaan.” Mar dambe
waxaa la ii sheegay in uu kaxaystay gaadhi weyn oo
qoriga “Zuugu” ku rakiban yahay oo uu yidhi waan
soo iibinayaa. Dabadeedna si aan gaadhiga iyo qorigu
beesha uga fara bixin la siiyey Dhagjar lacag badan oo
muslaxaad ah. Haddaba muxuu ahaa ninkani? Waxaa la
ii sheegay in uu ahaa ’’jirri weyn”, weliba nooca aan
gacantoodu soo laabanin ee laga cabsado. Waayadii
ammaanku faraha ka baxay ee ay abuurmeen daydayga,
jirrida iyo mooryaantu waxaa koox kasta iyo magaalo
kasta ka soo baxay ashkhaas argagixiso ah oo inta kale
ka buruud weyn. Kuwaasi badanaa waa kuwooda ugu
geesisan ee ugu dagaalyahansan isla markaana aanay
jirin wax ka xaaraansani. Dhagjar kuwaas ayuu ka mid
ahaa, waxaana gacantiisa ku baxay wakhtigaas sida la ii
sheegay dad ka badan 10 qof.