Bisinka ayaannu hoosta ka qabsannay. Ma ogin
meesha nalagu wado. Ma waydiin karno nimankan na
wada. Waxaannuse filanaynay hi ugu xumayd: in nala
soo tooganayo. Qof waliba dhinaciisa ayuu u aamusay.
Duco iyo dembi dhaaf dalab ayaannu ku goâ€™nay.
Baabuurku wuxuu magaalada uga baxay dhinaca
koonfureed oo waddada laamiga ayuu raacay.
Dhinacaas waxaa hore loogu laayey niman raggayaga
ka mid ahaa, ayaamihii dagaalku magaalada ka socday.
Waxaannu maqalnay in aan xitaa si ftican loo aasin. Markii aannu cabbaar soconnay ayaa gaadhigii la
joojiyey. Naxdin ayey naftii naga soo dhawaatay.
Waxaa nalagu amray in aannu ka soo degno gaadhiga.
Well waa habcen. Waannu ka soo degnay gaadhigii.
Mise meeshu waa meel sidii ceel weyn oo kale ah.
Naxdintii ayaa nagu sii badatay. Waxaannu u
qaadannay in ay tahay meeshii nalagu layn lahaa.
Waddada dhinaceeda waxaa ahaa godan weyn oo aad
mooddo in cagafcagaf lagu qoday. Taasina argagixii
ayey nagu sii badisay.
Hase yeeshee waxay noo soo dejiyeen in aannu
kaad-kaadino. Al-xamdulillah! Markii aannu kaadidii
dhamaysannay ayaa nala amray in aannu fuulno
baabuurka. Waddadii laamiga ahayd ayaannu sii
raacnay. Waagii ayaa dhexda noogu beryey. Tuulooyin
badan ayaannu dhaafnay, xitaa Qardho ayaannu sii
dhexmarnay. Abbaaro 11 kii barqonimo ayaannu soo
galnay magaalada Garoowe. Waxaa nala geeyey jeel
weyn oo ka dhisan magaalada dhexdeeda. Waxa ku
wareegsan deyr dheer oo aqalladaba ka dheer. Waxaa
ku dhex yaalla hool63 weyn oo ilaa 100 qof qaadaya, qol
yar oo dhawr qof qaadi kara, meelo ay waardiyuhu
seexdaan iyo istoodh64 alaabta maxaabiista lagu
xareeyo. Waxaa kaloo jira musqul fiican oo xiitaa lagu
maydhan karo. Waxay meeshu leedahay barxad weyn
oo dhisamayaasha u dhexeysa oo layska fadhiisan karo ama la cihex socsocon karo. Markii nalagu soo xareeyey
meeshii ayaannu garanay in jeelkan naloo soo bedelay.
Markiiba waxbaa nalaga qor qoray. Kabihii iyo wixii
alaabo qof waliba sitayna waxaa nalagaga xareeyey
istoodhkii.