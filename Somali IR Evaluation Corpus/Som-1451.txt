Ragga Bidaarta leh oo la sheegay in madaxooda dahab ku jiro iyo ugaarsi ka bilowday dalka Mozambique
Sida ay qortay BBC Ragga Bidaarta leh ee  ku nool dalka Mozambique ayaa bar tilmaameed u noqday weeraro dhaqameed, waxayna booliska  digniin u direyn ragga bidaarta leh inay si weyn isku ilaaliyaan.
Waxaa dalka Mozambique lagu dilay ilaa seddex nin oo bidaar leh si loo qaato qeybo kamid ah madaxooda.
Waxaa Magaalada ku taal Bartamaha Mozambique ee lagu magacaabo Milange lagu xiray laba qof oo looga shakiyey inay kamid yihiin dadka dilalkaan sameeynayo, waxaana loo gudbiyey xabsiga si loo soo taago Maxkamad.
Waxay aaminsan yihiin kuwa ragga bidaarta leh dilayo inay bidaartooda ku jirto dahab” sidaas waxaa yiri Afonso Dias oo ah sarkaal ka tirsan booliska Gobolka Zambezia.
Arrintaan ayaa la yaab ku noqotay dadka ku nool dalkaas iyo kuwa caalamka, waxaana is waydiin mudan sababta keentay in dadka Bidaarta leh la sheego in madaxooda ay ku jirto dahab iyadoo xusid mudan in arrintaan ay farxad gelisay rag badan oo bidaarta la dhuuman jiray.Madaxweynaha Mareykanka Donald Trump ayaa go’aan ka gaaray inuu dib u dhigo inuu safaaradda Mareykanka ka raro magaalada Tel Aviv una wareejiyo magaalada Jerusalem, inkasta oo sidaas uu ballan qaaday intii uu ku guda jiray ololaha doorashada.
Trump ayaa dib u cusbooneysiiyey xeer u saamaxaya inuu isku diido sharci Mareykanka ah oo dhigaya in safaaradda Mareykanka loo raro Jerusalem, taasi oo lix bil oo kasta ay sameynayeen madaxweynayaashii ka horreeyey ee Mareykanka tan iyo sanaddii 1995-kii.
Aqalka Cad ee Mareykanka ayaa sheegay in madaxweyne Trump uu fulin doono ballan-qaadkii uu sameeyey, hase yeeshee inuu doonayo inuu si buuxda fursad u siiyo heshiis dhex mara Falastiiniyiinta iyo Israa’iilliyiinta.Hoggaamiyayaasha Falastiiniyiinta ayaa horey uga digay in tallaabo noocaas ah ay halis gelin doonto xalka laba dal.
Safiirka Falastiin u fadhiya Mareykanka ayaa soo dhoweeyey go’aanka.
Tani waxa ay waafaqsan tahay siyaasadda muddada dheer Mareykanka uu aaminsan yahay, waxayna fursad siineysaa nabadda” ayuu yiri Hussam Zomlot.
Hase yeeshee, ra’iisul wasaaraha Israel Benjamin Netanyahu ayaa sheegay inuu aad uga niyad jabay go’aanka Trump, balse uu la dhacsan yahay qorshaha ah in sidaas uu sameynayo mustaqbalka.
Falastiiniyiinta ayaa Bariga Jerusalem ee Israel ay xoogga ku haysato u arka caasimadooda mustaqbalka, halka Israel ay magaalada Jerusalem oo idil ay ka dhigatay caasimadeeda.