Waxaannu kicinnay odaygii noogu weynaa oo
gacanta ka dhaawacnaa oo aannu ku nidhi nimanka
inagala hadal. Markii uu sidaas u kacayba way na soo
gaadheen. Waxay nagu amreen in aannu daaqad ka soo
baxno. Waxaannu taas u qaadannay khatar. Markaas
kadinka51 ayaannu ka soo dareernay. Shaw iyagu waxay
rabaan in ay naga badbaadiyaan kooxaha kale.
Annagoo gacmaha kor u taagayna ayaannu soo wada
dareernay. Hubkayagii ayey na waydiiyeen, annaguna u
sheegnay inuu qolkaas yaallo. Way na dhaqaajiyeen.
Dhismayaasha Isbitaalka ee galbeed ugu xiga ayey na
fadhiisiyeen mid ka mid ah hoos galabeedkiisa bari.
Annagoon well wada fadhiisan ayey na soo gaadheen
qolyo kale oo muusannaabayey. Qoladii na haysay dib
ayey nooga bexeen markii ay arkeen siday nimanku u
dagaallansan yihiin. Kuwii kalena intay iskaayo dul
taageen ayey baas52 nagu fureen. Waxaannu u
daadannay sidii xasharaad la buufiyey. Waannu is
jiidhnay. Intii aanay xabbaddu haleclin qofba meel ayuu
u booday.
Aniga iyo dhawr kale waxaannu u boodnay dhinaca
waddada ka baxda kadinka. Waxanu aragnay kadinkii
oo laga soo qulqulayo. Markaa dhismihii hadhqoodaalkiisa
nala fadhiisiyey, daaqadiisa koonfur ujeeda
ayaannu isku saydhnay. Markii aniga mooyaane ay intii
51 Kadin = albaabka
52 Baas = halkan waxaa loola jeeda rasaas aan kala go' lahay oo mar
la wada rido kale ku dhaadhacday qolkii ayaa kadinka looga soo
galay qolkii. Waxaa lagu furay rasaas. Markaas anigu
dib ayaan uga joogsaday in aan daaqadda fuulo. Dib
ayaan u jeestay, saa isbitaalkiiba wuxuu la ciirciiray dad
qamaamaya. Meel aan u dhaqaaqo waaban garan
waayey. Dabadeed waxaan ku laabtay hooskii ay na
fadhiisiyeen markii hore oo dhaawaca iyo maydku is
dul yaallaan. Waxaan ku fadhiistay dhagax, gidaarkana
dhabarka ayaan saaray. Hortayda waxaa daadsanaa
raggayagii. Mid cabaadaya, mid galgalanaya iyo mid aan
dhaqdhaqaaq ku jirin intaba way lahaayccn. Runtii
saacaddaas mawdkii ayaan indhayga ku arkay.
Maskaxdayda wax aan gecri ahayni kuma ay jirin.
Goorma ayaad dhimanaysaa mooyaane wax kale isma
aan weydiinayn. Waxaaban bilaabay inaan ka sii fekero
dhimashada ka dib waxaan la kulmi doono. Werwerkii
ugu badnaa ee igu soo dhacayey wuxuu ahaa in ay
hooyaday iga raalli tahay iyo in kale oo aanan ogayn.
Isbitaalkii waxaa iska soo buuxiyey dad aan la tirin
karin. Xooggoodu qoryo ayey laalaadsanayeen. Buuq
iyo qaylo ayaa ka baxaysay. Waxay qaadanayeen wax
alia wixii u fududaada. Bililiqo, bililiqo iyo bililiqo. Rag
iyo dumarba waa la is dhex yaacayey. Waxaan arkay
raggii aannu isku kooxda ahayn oo qaar badani dadkii
dhex boodayaan. Cidina kama ay garanayn dadka kale.
Haddaan magaalada Boosaaso cid uun ka garan lahaa
dadka ayaan iska dhex geli lahaa oo cidina markaas ima
ay soo qabateen. Sidaan u fadhiyey halkii ayey qaar ku
soo leexdeen meydkii iyo dhaawicii aan dulfadhiycy.
Kabihii ayey kala bexecn. Saacadihii ayey ka furteen.