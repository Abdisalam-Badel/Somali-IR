IS DHIIBA WAANNU IDIN
BADBAADINE!
Markii waagi dillaacay subaxdii jimce 26 juun ee aanu tukanay salaaddii subax ayaa dab xidh nalagu
sameeyey. Waxaa na fuulay culays aannaan isagoo kale arag. Runtii nafta ayaannu u yaabnay. Jiibab42 ayaa nalagu garaacay. Annanguna waxaannu gabbaad ka
dhigannay guryaha Isbitaalka oo shub ka samaysnaa.
Maalintii oo dhan ayaa nala garaacayey. Annaguna waannu dagaallannay oo qof walba halkiisa ayaannu ku
cabsi gelinnay. Weli ma ogsoonin xaalka raggavagii
magaalada dhincayadeed kale joogay. Waxaannu u
qabnay inay dagaalka dhinacooda kaga jiraan. Abbaaro
10:00 subaxnimo ayaannu maqallay sawaxan aannaan
todoba cisho maqal. Hoonka baabuurta ayaa isku
darmaday. Dhega! Waxaannu maqallay mikrifbonno
lagu hadlayo. Annagaa nalala hadlayey. Waxaa la leeyahay “Nimankii way jabeenl”, waxaana la
mahadinayey Eebbe. llaahay ayaan hoosta ka baryey in
uu been ka dhigo waxa ay sheegayaan. Maalintaas
waxay ii ahayd maalin adag. Waxay ahayd maalintii inta
42 Jiib = waa hub cuius oo loogu talo galay in lagu gubo taangiyada
dagaalka. faashado43 la ii keenay la igu yidhi “hadday xabbadi
kugu dhacdo iska geli meesha xabbadu kaaga dhacdo si
aanad’ u dhiig bixin!”. Maalintaas iyo maalintii ka
horraysay waxa igu dhacay wax la yaab leh. Hurdo ayaa
la igu soo tuuray. Iyada oo qaylada, qiiqa iyo boodhka
ay xabbaduhu kicinayaan i hafinayaan44 ayaan haddana
indhaha kala qaadi kari waayey lulo darteed. Waxaa
isna ila mid ahaa nin kale oo aannu khamiistii isku meel
difaaca kaga jirnay. Waxaan arkayey kolba isaga oo
qorigu ka sii dhacayo oo seexday. Markaasaan
toosinayey. Cajiib!
Inankii fooniyaha hayey wuxuu isku dayey in uu
helo taliskii ama fooniyeyaashii kale. Juuqna wuu ka
waayey. Markii ay gelin danbe noqotay ayaa wiil yar oo
Isbitaalka nala joogay la diray. Waxaa lagu yidhi bal soo
eeg xeradii taliska inay cidi joogto iyo in kale. Inankan
yari wuxuu qiyaastii ahaa 10 jir. Waxaa laga riday
deyrka Isbitaalka meel ka dalooshay. Markii uu yarki
gaadhay meeshii waa laga shakiyey. Markaas ayaa la
qabtay oo la warwaraystay. Dabadeed wuu is sheegay.
Waxaa la geeyey gurigii maamulka gobolka oo odayaal
joogeen. Way waraysteen yarkii. Waxay waydiiyeen
cidda xukunta ciidanka al-Itixaad ee Isbitaalka haysta
iyo cidda halkaa joogta. Waxay ka garteen nin dhakhtar
ah oo lagu magacaabo Cabdulhaadi. Waa dhakhtar la
43 Faashad = waa haraaq ama maro lagu xidho meesha dhaawac kaa
gaadho
44 Hafasho = marka biyo ama boodh fara badan hawad kaa xidhaan
ee naqasku kaa soo bixi waayo