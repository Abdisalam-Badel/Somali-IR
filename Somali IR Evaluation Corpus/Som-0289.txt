15t. Akhriska sheekada
Tilmaanbixin
Hadda akhri sheekada oo ku tababaro habka akhriska.
Daryeelka iyo Ilaalinta Carruurta
Sida la wada ogsoon yahay carruurtu waa ubaxa
ay ummadwaliba ku il-doogsato, waana
aayaha iyo mustaqbalka ay ummadi
leedahay. Haddii ay waayaan daryeel
iyo ilaalin waxaa tirtirmaya rajada
dambe ee ummaddaas. Carruurtu
si ay u noqdaan kuwa ku kora
maskax caafimaad qabta,
una helaan nolol wanaagsan,
waxay masuuliyadi ka saaran
tahay guud ahaan dawladda
iyo bulshada, gaar ahaan
waalidiinta iyo xarumaha daryeelka
carruurta. Kuwa caafimaadka,
kuwa waxbarashada iyo masuuliyiinta
goobahaas, sida macallimiinta iyo dhakhaatiirta.
Haddaba, si ay carruurtu u helaan daryeel iyo ilaalinba, maxaa loo baahan yahay?
Waxaa loo baahan yahay in laamaha kala duwan ee qaabilsan daryeelka carruurta, ay
si isku duubni ah uga wada shaqeeyaan daryeelka iyo ilaalinta carruurta.
Waxbarashada: dhinaca waxbarashada, ilmaha gaadhay daâ€™da waxbarasho wuxuu
xaq u leeyahay inuu helo waxbarasho hufan oo ah heerkiisa iyo xaalad wanaagsan
oo ku habboon waxbarashada. Bahda waxbarashadu waa inay soo saarto ilmo wax
bartay oo leh maskax caafimaad qabta.
Caafimaadka: dhinaca caafimaadka, ilmuhu waa inuu ku dhasho xarun caafimaad isla
markaana uu helo tallaalka ka hortagga cudurrada, hooyada ilmaha dhashayna, waa
in la baro daryeelka carruurta, si ilmuhu uu u noqdo ilmo caafimaad qaba.
Waalidiinta:- waalidiintu waa inay ku dadaalaan inuu ilmuhu barto aqoon diineed iyo
maadi labadaba. Waalidku waa inuu u feejignaado nadaafadda carruurta jidhkooda
iyo dharkooda oo xil la iska saaro.
Nadaafad xumada waxaa ka dhasha cudurro badan oo ay ka mid yihiin shubanka,
cuncunka, cadhada, iwm. Dhinaca kale, ilmaha aan tarbiyad iyo akhlaaq wanaagsan
lagu barbaarin wuxuu noqdaa saaqid, waxaa kaloo laga yaabaa in uu ku tallaabsado
waxyaabo anshax xumo ah.
Carruurtu waa inay ka taxadaraan oo ay aad isaga ilaaliyaan waxyaabaha halista ah ee
guriga laga heli karo, kuwaas oo dhibaato u keeni kara, waxyaabahaas waxaa ka mid
ah mindiyaha, maqaska, sikiinta, daawo aan laguu qorin, iyo walxaha sunta ah.