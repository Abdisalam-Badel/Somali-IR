magacaabayey “Bigays”. Wuxuu lahaa baabuur booyad
ah. Markaa waxaa lagu ccdeeycy in uu baabuurkiisa ku
caawiriayey al-Itixaadka. Labada ninba si dhakhso ah
ayaa nalooga sii daaycy oo naguma ay raagin.
Markii sidaas naloogu xareeyey qolkiiba waa nalagu
soo ururay. Waxaa la wada rabay in nala arko. Dadku
waxay isugu jireen nooc kasta: odayaal, askar hubaysan
iyo madax kale. Waxay bilaabeen in ay warbixin
kooban oo xagga aqoonsiga ah naga qoraan. Waxaa
nala waydiinayey magacyadayada iyo magaalooyinka
aannu ka nimid. Halkan qabiil nalaguma waydiinin,
sababtoo ah hore ayaa naloo waydiiyey, waxaana naloo
muujinayey in aannu gacanta ugu jirro maamul ilbax ah
oo aan qabiilka qofka flirinayn. Laakiin qabiilkayaga
waxaaba laga garan karayey kolba magaalooyinka
aannu sheeganno.
Dadkii halkaas joogay waxay ahaayeen qaar iga
yaabiyey. Waxay iska dhigayeen dawlad. Ragga waxay
ku kala tilmaamayeen darajooyin u dhigma kuwii
dawladdii Soomaaliya ee dhacday (xidigle, gaashaanle,
laba-alafle iyo wax la mid ah ayey isugu yeedhayeen).
Dhinaca Hargeysa ee aan ka imid lagama jeclayn
darajooyinka mulllateriga ee halkan lagu faanayey. Nin
lagu magacaabayey ’’Dimishinka” gobolka Bari oo la
macno ah taliyaha booliska ee gobolka Bari ayaa ka
mid ahaa dadkii jeelka nagu soo dhaweeyey. Wuxuu
ahaa nin oday ah oo aad u qurxoon. Furfurraan iyo
dabeecad wanaag aad ah ayaa ka muuqday. Markii nala
waydiinayey gobollada aannu ka nimid ee qof waliba sheegtay meeshii uu rasmi ahaan ka yimid, ee aniga la i
marayey, ayuu si gaar ah iigu soo’jeestay taliyahaasi.
Dadkoo dhami way arkayeen in uu ahmiyad gaar ah i
siinayey. Markii la i waydiiyey magacayga iyo
magaaladaan ka imid ayuu hadalkii ku soo booday.
Waxaan u sheegay in aan ka imid magaalada Hargeysa.
Wuxuu igu celiyey Dimishinkii su’aal kale oo ahayd:
’’Haaye Hargeysa dhinacee? Ma Gebilay, ma Sallaxley,
ma Badar-wanaag, mise... xaggec?
Magaalooyinkaas uu tiriyey berigaas midna maan
arag. Laakiin waan fahmay ujeeddadiisa. Wuxuu rabay
in aan si reer magaalnimo ah u sheego haybtayda.
Aniguna waxaan ugu jawaabay: “Sallaxley.” Dabadeed
wuu qoslay, markaas ayuu igu yidhi: ”Haaa, waaryaa
Cabdiwaraabe! Cabdiwaraabe ayaad tahay.” Wixii
maalintaas ka danbeeyey ninkaasi dhawr jeer ayu
wiiggii naga soo wardooni jiray. Wuxuu na waydiin
jiray xaalkayaga, dabadeed aniga ayuu si kaftan iyo
qosol ah iigu odhan jiray: “Haye Salaxley! Bal xaalkaaga
ka waran?” Markaas ayaan nabad iyo caano u sheegi
jiray. Nin aad u fiican ayuu ahaa. Waxaa beri danbe la li
sheegay in uu gacan xaqdarro ku dhintay ninkaas
odayga ahaa. Alle haw naxariisto, isaga ayaa arxamuraaximiin
ahe!
Markii ay noo sharraxeen asluubta maxbuus ee
nalaga rabo, ayey madaxdii naga tageen. Waxaa nagu
soo hadhay askartii na waardiyeynaysey. Qoryahooda