Puntland oo digniin xooggan kasoo saartay saamaynta ka dhalan karta abaaraha
 Dowlad goboleedka Puntland ayaa digniin kasoo saartay cawaaqib xumada ka dhalan karta abaaraha kusoo noqnoqday qaar badan oo katirsan deegaanadeeda, kadib shan xilli roobaad oo xiriir ah oo roobku aad ugu yaraa.

Warbixin cusub oo ay soo saartay hay'adda Puntland u qaabilsan macluumaadka biyaha iyo dhulka, ayaa lagu sheegay in roobab yar oo bilihii November iyo December da'ay ay ugasii dareen xaaladda daaq la’aanta horey u jirtay.

Warbixintu waxay sheegaysaa in daaqii yaraa ee ku harsanaa deegaaanada qaarkood ay cagta mariyeen reer guuraa usoo hayaamay deegaanadii roobabku ka da’een

Dooxooyinkii caanka ku ahaa daaqinka sida Nugaal iyo Dharoor oo ay xooluhu ku baxsan jireen xilliyada jiilaalka ah, ayaa haatan lagasoo sheegayaa xaalad daaq la’aaneed oo aad u darran, sababtoo ah ma helin roobab ku filan.

Sidoo kale, wuxuu maamulka Puntland ka digay biyo la'aan xooggan oo ka jirta deegaanada qaarkood, kadib markii barkadihii ay gureen.

Puntland waxay ugu baaqday hay’adaha maxaliga ah iyo kuwa caalamiga ahba in ay diyaar garow horudhac ah sameeyaan kuna daraan qorshahooda, si loo yareeyo cawaaqib xumada suurtagalka ah ee xilliga jiilalalka soo socda.
Warbaahinta madaxa banaan ee ka howlgali jirtay dowlad degaanka Soomaalida oo shaqo joojin lagu sameeyay
War goor dhaweyd kasoo baxay dowladda Itoobiya gaar ahaan Wakaaladda maamulka Warbaahinta Itoobiya ( Ethiopian Media Authority) ayaa lagu sheegay in shaqadii laga joojiyay dhammaan Warbaahinta laga leeyahay dalka dibaddiisa ee aan wax fasax ah ka haysan Wakaaladdan, isla markaana ka howlgala gudaha degaanka Soomaalida.

Warqadda kasoo baxday Wakaaladda maamulka Warbaahinta Itoobiya ( Ethiopian Media Authority) ayaa lagu yiri " Dhammaan Warbaahinta kala duwan ee laga leeyahay dalka dibaddiisa ee raba inay ka dhaqdhaqaaqaan gudaha dalka Itooboya, waa inay fasax ka haystaan Wakaaladdan, Dabagal badan oo aan samaynay waxaan soo ogaanay inay degaanka Soomaalida ka shaqeeyaan Warbaahino laga leeyahay dalka dibaddiisa, kuwaas oo wax fasax ah aan ka haysan Wakaaladda maamulka Warbaahinta Itoobiya ( Ethiopian Media Authority)" ayaa lagu yiri Warqad maalinimadii shalay ahayd kasoo baxday Wakaaladda maamulka Warbaahinta Itoobiya.

Haddaba Xafiiska Warfaafinta ee dowalad degaanka Soomaalida oo ka duulaya Warqaddaas heer federal kasoo baxday ayaa gabi ahaanba ku wargaliyay Warbaahinta gaarka loo leeyahay, lagana leeyahay dalka dibaddiisa in laga joojiyay shaqadii ay ka hayeen degaanka Soomaalida, iyagoo u sababeeyay inaysan wax fasax ah haysan.

Sida ku cad Warqadda kasoo baxday Xafiiska Warfaafinta degaanka Soomaalida Warbaahinta laga joojiyay shaqada waxaa kamid ah, MMTV, Universal Tv, Kalsan Tv, Goobjoog Tv, CBA TV, Horncable tv, Star tv, Rtn tv, STN TV, Sahan tv,  Five tv, BBC SOMALI, Saab tv, Eriyaal tv iyo Horyaal tv.

Warbaahintan shaqada laga joojiyay ayaa wixii isbaddelka ka dambeeyay ka howlgali jirtay gudaha dowlad degaanka Soomaalida, iyagoo fasax kumeel gaar ah ka haystay Xafiiska Warfaafinta ee dowlad degaanka Soomaalida.

Puntland waxay bulshada xoola dhaqatada kula talisay in ay u diyaar garoobaan xilliga jiilaalka islamarkaana ay kaydsadaan calafka, iyo sidoo kale inay si wax ku ool ah u maareeyaan ilaha biyaha si looga fogaado walaaca biyo la'aanta.
