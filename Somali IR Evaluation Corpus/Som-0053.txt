1959kii ayaan taabay taariikhdii Daraawiisheed inteedi badnayd, gaar ahaan gabaygii iyo goobihii dagaalada xumi ka dhaceen iyo gurigii Dariiqo wixii ka dhacay xumaan iyo samaan mid kastaba ha ahaatee. Waxaas oo idil waxay ku qorraayeen far carabi ah. Waxaan sugayey oo maskaxda ku hayey gooray noqotaba far Soomaali inay soo bixi doonto.
1971kii ayaa la unkay guddi afka Soomaaliga ka shaqeeya. Markaasna waxaa ii muuqday inay lagama maarmaan tahay in gabayadii la habeeyo oo laysu duwo, taasuna waxay u baahatay taageero la helo, maxaa yeelay waa hawl weyn.
1972kii bishii Jannaayo 4teedii, ayaan Axmed Faarax Cali (Idaajaa) ku heshiinnay inaan u yeeriyo isna gacanta ku qoro gabayadii Ina-Cabdulle Xasan oo awal carabiga ku qornaa. Hawshaasi waxay nagu qaadatay laba sano oo gaw ah iyo afar bilood.
Gabayada buuggan ku qoran waxaa la ururshay 1954kii-1974kii, waxaana laga qoray niman Daraawiish ahaa oo marki la marinaayey Xaruntii joogay, in kastoo maanta rag yari ka nool yahay. Raggaas magacyadoodii, meeshi aan kula kulmay iyo taariikhdii aan is-aragnayba waa sida hoos ku qoran:
Magaca Meeshii Taariikhdii
1. Cabdi-Yaar Cali Guuleed Buuhoodle 1955kii & 58kii
2. Maxamuud Cilmi Faarax Buuhoodle 1955kii & 58kii
3. Xaaji Maxamed Cawl Buuhoodle 1955kii & 58kii
4. Xaaji Aaden Cawad Buuhoodle 1957kii
5. Garaad Soofe Durraan Buuhoodle 1957kii
6. Gallaydh Cabdi Ismaaciil Buuhoodle 1957kii
7. Maxamuud Xoosh Dheere Buuhoodle 1971kii & 73kii
8. Saliid Baynax Aaden Marqaan-Weyne 1955kii
9. Xaaji Jaamac Ismaaciil Dhoon Laascaanood 1957kii & 58kii
10. Faarax Baqardhe Laascaanood 1957kii & 58kii
11. Xaaji Maxamed Biixi Boos Laascaanood 1957kii & 58kii
12. Aw-Cabdille Ibraahim Boocame 1956kii & 73kii
13. Xaaji Axmed Aaden Surgoâ€™ Boocame 1956kii & 73kii
14. Cali Darmaan Garaase Taleex 1956kii & 73kii
15. Warsame-Geeldabar Ciise Taleex 1956kii & 73kii