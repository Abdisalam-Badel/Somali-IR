Warka Baar-Dilaacsadey
Xarbi Ismaaciil ‘Xarbi Dheere’
[Axmed Aw Geeddi: Waxaannu ka qornay Sheekh Muuse Aaye Faarax.]
Mar labaad ayey ciidankii Habar Yoonis duuleen si ay Ogaadeen geel uga soo
qaadaan (ugu soo dhacaan), hase yeeshee waa la jabiyay abbaanduulihii
oo Sarhaye la odhan jireyna waa la dilay dabadeed mar kale ayuu Xarbi
gabay lib ku faan ah tiriyey.
Warka baaldillaacsiga noqday ee bari ka soo duuley
Ee sida baruureed duxey ee bedenka noo qooyey
Libintaa bahdaa soo gashaa waa badhkaa adiye
Iyadooy burcada Reydabley bixinki soo daaqday
Iyadoo Bidhaan quruxsaney boodh ku dhaashiyatay
Iyadoo baruuriyo candhaba buuxo haraggeedu
Iyadoo badhkeed gu’ga dhaloo baal-casaa wadata
Barqinkii hadday weerareen bahalihii waashey
Kamay baqane beerkay rasaas ugu balaadhsheene
Boqol bay kob wada jiifiyeen boobtadii hore’e Ku bigaace Reer Sugullihii badhida weynaaye
Maantana haddii laga badsado waan buki lahaaye
Alleylehe bayuurtii ku tiil weyska bi’iyeene
Alleylehe dabkoodii bakhtiyey way bidhbidhiyeene
Alleylehe biyii waalid bay badhax u diideene