NABADDA IYO DHAQANKEE DA
Ilaa hadda, waxaynu si faahfaahsan uga soo hadallay wixii sababo toos
ah u noqon jiray colaadihii ay kooxaha qabaa’ilka xoola-dhaqatada
Soomaaliyeed, siiba reer-guuraageedu; waageedii hore iskaga hor iman jireen
iyo wacaalayaashii la xidhiidhay dhismaha bulshadaas iyo dhaqankeeda ee
iyaguna siyaalo kale ugu raad lahaa colaaddaha bulshadaas iyada ah. Waxa
hadda la isweydiin karaa wixii nabaddana sidaas oo kale sabab toos ah
ama shuruud kale u ahaa ee keeni jirey.
Hayeeshee nabaddu, waxaynu odhan karnaa, ma laha sababo iyada ka
baxsan oo debedda kaga yimaadda; waayo nabadda iyo nolosha ayaa ah
laba isku xidhan oo aan la kala furi karin. Nabaddu waa shardiga ay ku sugmi
karto nolol deggan oo si dabiici ah u taranta una samaysa horumarkeeda
taariikheed. Isla mar ahaan, nabaddu waa himilada iyo hirashada wacan ee
la wada jecel yahay. Sida aynu ka wada war qabno baahida nabadgelyada,
rabitaankeeda iyo ficilka badbaadinteedu, (markii ay halis gasho), ama
raadinteedu (marka la la’ yahay), waa dhalan uu Alle ku abuuray noole kasta;
keli-keli, kooxo iyo bulsho weynba fal-celinta badbaadinta noloshoodu
marka halis la dareemo halkaas ayey ka soo jeeddaa.
Nabaddu, sidaas darteed, iyada ayaa sideeda u ah wax la rabo.
Rabitaankeeda dhalanka ah ayaa ah quwad tamar gelisa (dynamic force) oo
dhaqaajiya xoogga u hawlgalkeeda, qaab iyo farsamo kasta ha lahaadee,
xataa hadday dagaal tahay. ayaa isu urursan jirtey, oo dagaal iyo xoog baa loogu badheedhi jirey oo lagu
soo kaxaysan jirey; nin kastaana taas nin rag ah (hero) buu ku ahaa oo waa
lagu faani jirey. Qabaa’ilka dhexdooda, dhaca geelu qoladii ku guulaysata,
bili iyo haybad lagu tixgeliyo ayuu u keeni jirey, qolada laga dhaco, haddii
aanay soo dhacsannin oo lagala guryo-hoydo waxay ku noqon jirtey magacxumo,
iyo sabab loogu gabyo (eeg tixaha Cali-Dhuux, Faarax Nuur iyo
Maxamuud Daallin). Sooyaalka suugaaneed siiba maansada, bulshadaas
laga hayo oo ay ta halkan ku qorani tusaale dhab ah u tahay, waxay
runtii ka marag kacaysaa arrintan iyada ah, waayo gebiga dulucdeeda ku
saabsan geel la dhacay, waxa lagu arki karaa faan iyo ammaan, dhalliil iyo
dhaleecayn, tirtirsi iyo gooddi iyo baaniso iwm; lamase helayo, cambaareyn
ama dhaleeceyn iyo ceebeyn ku saabsan xaaraannimada falka dhaca
geela oo loo jeedinayo cidda geela dhacday. Waxaa arrintan si toos ah u
abbaaraysa tixda Faarax-Laanjeer ee ah Ma Xayeesh Adhaan Dhacay oo iyadu
si qayaxan ugu doodaysa in aanu dhaca geelu xaaraan ahayn, aanuna la
mid ahayn dhaca xoolaha kale. Inkasta oo laga yaabo in aan caqiido ahaan,
cidina Faarax taas ugu raacin, haddana ficilka lagu dhaqmayey, sida uu
tixdaas ku sheegey baa lagu tilmaami karaa.