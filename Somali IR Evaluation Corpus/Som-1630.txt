Guddoomiyaha gobolka Hiiraan oo si adag uga horymid in Canshuurta gobolka Hiiraan lagu wareejiyo Wasaaradda Maaliyadda Hirshabeelle
Guddoomiyaha maamulka gobolka Hiiraan Cali Jeyte Cismaan ayaa si adag uga horyimid qorshe maamulka Hirshabeelle uu ku doonayo in Canshuurta gobolka Hiiraan ka timaada iney ku dhacdo qasnada Wasaaradda Maaliyadda Hirshabeelle ee magaalada Jowhar.Shalay galinkii dambe ayay aheyd markii shir jaraa'id uu ku qabtay gudaha magaalada Baledweyne guddoomiye ku xigeenka gobolka Hiiraan oo ay hareerahiisa fadhiyeen xubno ka tirsan maamulka gobolka, kaasoo sheegay in la mideynayo Canshuurta maamulka Hirshabeelle, islamarkaana ka maamul ahaan ay ku wareejiyeen Canshuurta Hiiraan in lagu shubo qasnada Wasaaradda Maaliyadada Hirshabeelle.

Hayeeshee war qoraal ah oo aad u dheera ayaa kasoo baxay Xafiiska Guddoomiyaha gobolka Hiiraan Cali Jeyte, kaasoo si qoto dheer looga hadlay arrimaha amniga siyaasadda, Canshuurta gobolka Hiiraan iyo qorshaha Wasaaradda Maaliyadda Hirshabeelle oo la sheegay inuu keeni karo habsacaanaan dhan walba ah oo ay ugu horeyso in lagu wiiqayo guulahii la gaaray howlgalada ka dhanka ah Shabaab.

"Madaama aay muhiim tahay in amaanada Shacabka la xafido oo aan lagu  takri falin laguna Degdegin waxa danta guud ah ayadoo loo eegayo si xilkasnimo ah daruufaha aay ku jiraan shacabka Reer hiiraan aawadeed. ma jirto sabab aan waqti kaga Dhumino shacabka oo dagaal kula jiro khawaarijta Dhaqaalahooda, hooseeyo waxii aan ku kabeeynay Misaaniyada dagaalka iyo kabka adeegyada Maamulka in lagu bixiyo maanta , in loo weeciyo wax qorshaheeda waqtiyeed aanan la hubin kuna dhisan mustaqbal fog oo aan laheyn qorsho Degsan oo dhab ah midaas oo shacabka ku rideeyso dhiig bax dhaqaale  oo aan soo kabasho laheeyn. iyo dib u dhac maamul oo sababi karo Dayac amni oo baahsan iyo dib u noqosho cadawga hiil u ah" ayaa lagu yiri qoraalka kasoo baxay Xafiiska guddoomiye Cali Jeyte.

Wuxuu sidoo kale sheegay gudoomiye Cali Jeyte Cismaan ineysan suurtagal aheyn inuu qaato waxyaabo uu ku sheegay inuu horay uga diiday kooxda Al-shabaab.