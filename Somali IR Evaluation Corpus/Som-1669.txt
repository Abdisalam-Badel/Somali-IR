Mudooyin ka dib, qalabka shucaaca iyo farsamooyinka loo adeegsado ayaa si joogto ah u kobcaya, si loo hubiyo badqabkiisa sare, saxnaantiisa iyo waxtarkiisa. orumarkii ugu dambeeyay ee laga gaaray aqoontaan ayaa ah nidaamka daaweynta shucaaca ee lagu magacaabo Varian Ethos, kaas oo u isticmaala Garashada Casriga ee (AI) daaweynta kansarka. Qalabkaan casriga ah wuxuu qabtaa labada shaqo ee CT scanner oo bixiya sawiro inta bukaanku uu miiska saaran yahay iyo cabir toosan oo bixinaya qiyaasta shucaaca saxda ah ee uu bukaanku u baahanyaay.h. Caqliga Artifishalka (AI) wuxuu isticmaalaa sawirada CTgu soo saaro, wuxuuna muddo daqiiqado gudahooda ah ku dajiyaa qorshe daaweynta bukaanka.

 Qalabka Ethos waxaa markii ugu horreysay la soo saaray sannadkii 2019, ilaa iyo haddana waxaa lagu daaweeyey in ka badan 24,000 bukaan oo kala jooga aduunka dacaladiisa.

Waa maxay shucaaca la qabsiga (adaptive radiotherapy)?

Markey isticmaalayaan Shucaaca caadiga ah (conventional radiotherapy), takhaatiirtu waxay adeegsadaan aaladaha sawir-qaadista si ay u tilmaamaan meesha ay burada kanasarku ku taalo, kadibna waxey sameeyaan qorshaha daaweynta bukaanka. Intaas kadib, waxay u baahan yihiin dardargeliye toosan si ay u bixiyaan daaweynta shucaaca lafteeda, shaqadani waxey qaadataa todobaadyo. Inta lagu jiro maraxaladan oo noqon karta dhowr todobaad, ayay dhacdaa habdhiska jirka bukaan-socodku inuu is badalo. Bukaanka waxa hoos u dhaca ama ko u kaca miisaankiisa, burada kansarka ayaa ayaa laga yaabaa inay yaraato, ama xubnaha jirka ayay dhacdaa iney ka dhaqaaqaan booskooda wax yar. Dhammaan isbeddeladani waxay keenayaan khataro ah in shucaacu gaadho unugyo caafimaad qaba ayna wax u dhimaan hab socodka daaweynta.

Hadaan si fudud u sharaxno, daaweynta shucaaca la qabsiga waxay ka dhigan tahay in qorshaha daaweynta lagu badali karo si dhaqso ah isla markiiba, iyadoo lala raacayo xubnaha bukaanka. Natiijo ahaan, daaweynta shucaaca ee ku salaysan ogaanshaha xaalada hada jirta waxay noqotaa mid si badan sax u ah, si dhab ah loo dejiyey, isla markaana hubsiimo iyo waxtar leh.