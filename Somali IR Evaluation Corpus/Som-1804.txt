Waxaa loo qaadan karaa in arrintaas aad loogu guuleystay, guusha taas laga gaaray waxay fududeysay qaybihii kale ee qorshihii la rabay in dalka lagu qabsado, oo ay ka mid yihiin in dadka Soomaaliyeed muddo dheer lagu hayo kala qoqobnaantii ay colaaddu sababta u ahayd, oo xataa waxaa jira xogo mar hore soo baxay oo sheegayay in qeybo ka mid ah sir-doonka shisheeyaha ee dalka buux dhaafshay ay meelo badan ka abuureen jawi tuhun iyo kala shakin joogta ah dhex dhigay dadka, taasoo markaas looga dan lahaa in lagu dilo ama lagu tirtiro dareenka iyo nuxurka sokeeyenimo ee Soomaalinimmada ah ee isku haya dadka, isla markaasna ah tiirka midnimmadooda, waxaana lagu bedelay in xiriir kasta, wada hadal kasta, iyo wada tashi kasta oo dhex maraya Soomaalida ay xiriiriso waxa Beesha Caalamka loogu yeero, taasi waxay meesha ka saartay dhaqan waligiis soo jiray oo ahaa in Soomaalidu arrimaheeda aysan talo ku yeelan cid shisheeye ah, waxaana la oggoleysiiyay mas’uuliyiintii Soomaaliyeed shisheeyihii ay dhaqan ahaan iyo siyaasad ahaanba ka qarsan jireen tallada! Heer la oggoleysiiyay in talada dalka ay la qeybsadaan dalalka deriska ah….Natiijada qorshahaas waxay si cad uga muuqataa sida gobol kasta uga go’doonsanyahay midka ku dheggan, iyadoo wali ay jirto in mid kasta tebayo waaxda ka maqan!…waan kaalin ay gabeen Dhallin-yarrada uu qalbigoodu caajisay sida qof gaboobay!