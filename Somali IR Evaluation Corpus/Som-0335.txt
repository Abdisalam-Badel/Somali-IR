Dar Ilaahay uun baa xaggiis looga soo diraye
Saw sida Darwiishkii Isaaq duub cad uma qaadan
Makaahiilku Doy uma kaceen degayey Hiiraane
Daacuunku meeshuu ku layn uma dalluumeene
Daal iyo hadhuudh kuma cuneen degelkii Haarweyne
Habar Yoonis bey uga durkeen degaladoodiiye
Dullinimo iney qaayibeen waxaw daliilkiiya
Dadba weli ma arag Reer Subeer duul ka soo qaxaye
Dooyiyo dabriyo weerariyo malaha duullaane
Nina uunka kama dawladsana Dir iyo Daaroode
Ilaah baa dabkoodiyo nasakhey danabadoodiiye
Dadka ugu ma liitaane way diriri waayeene
Afartaa sidii dalab la ridey maysu daba joojey?
Da’daan kaga bilaabiyo miyaan dawgi ka haleeyey?
Ma daleeyey deelqaafku? Waa kaa dilaa gabaye
Dacwad kalena waa Reer Xirsiga halaan dareensiiyey
Dadka waa la wada leynayee wow darreydeene
Dubbihii ku dhacay Bah Ina Cali doogta weli haysa
Waa waxay la dabandeebayaan dakharadoodiiye
Waxay dalagga beeraha la qodan waa dagaagnimo
Damal-Aboodi, Deyriyo Afmeer dixida Gaaroodi
Reerahoodu maantey degeen daawo lagu boobye
Sidii galab dawaar loogu rogey Deleb ma maalaane
Ina Raabbi waa tii la diley waana Reer Dalale
Dumar kuma sagootiyin kuwii dahay ugaaskiiye
Dan baa tidhiye lama duudsiyeen diricii dheeraaye
Aniguba dubkaan uga nixiyo diirka oogada’e
Ma damqanne kuwii dad ugu xigey waa durduriyeene
Ilma Dacarba duul bay indhaha dumug ka siiyeene
Nimankii walaalkood durqumay kama danbaysiine
Degdegsiinyo waatay ciyoon duqaq u laayeene
Ninkii aabbihii diricyo dhalay looma duur-xula’e
Dib baaba looga yaabi iyo inuu kaaga sii daro’e
Dagaalkii Shilaad ugama reyn duulkii Reer Shalace
Dunta boqorka nimankii sitee duubi jirey shaalka
Bal muu duro waxbana yaanu dilin doorarna u leyne
Geerida Hurraha diidayey derejo dhaamaane
Afartaa sidii deleb la ridey maysu daba joojey?
Da’daan kaga bilaabiyo miyaan deelkii ka habawshey?