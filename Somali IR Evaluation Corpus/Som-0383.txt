qabiilkooda aniga iyo nin kale mooyaane. Waxaana
ragga kale ku jiray qaar ila kiis noqoir lahaa.
Meel debedda ah ayaa gogol naloo dhigay. Waxaa
naloo keenay baasto cad oo sonkor lagu daray.
Waxaannu u cunnay si ay ka yaabeen kuwii na
ilaalinayey, maxaa yeelay waxba ma aannu cunin wakhti
dheer. Habcenkaas isla halkii gogosha naloo dhigay
ayaannu seexannay. Anigu waan hubaa oo salaaddii
waan tukaday subaxdii, laakiin gaar ayaan u tukaday,
niyaddana kama aan tukane waan isu taagay, laakiin ma
waysaysan.
Markii waagi beryey ayaa nalagu xareeyey qol weyn
oo isbitaalka ka mid ah oo naloo banneeyey. Waxaa
naloo keenay biyo aannu ku maydhanno. Waxaa
korkayaga saarnaa uskag iyo qaanjeer. Waxaa na yara
dacaayadeeyey mid waardiyaha ka mid ahaa oo vidhi:
’’Wallaahi in aan nimankaa xalay midna ka tukannin!”
Dabadecd waxaa noo yimid odayaal. Waxay naga
codsadeen in aannu si fiican uga jawaabno wixii nala
weydiiyo. Maydkii oo la soo ururiyey ayaa nalaga
doonay in aannu sheegsheegno aqoonsigooda,
waanaannu yeelnay. Ragga dhintay waxaa ka mid ahaa
Cabdicasiis oo Dashiishe. Cabdicasiis wuxuu ahaa nin
dhalinyaro ah oo beryahaas guursaday. Waxay jirridu
toogteen markii ay isbitaalka qabsadeen, isaga oo
gurigiisa ku sii ordaya oo kuba dhawaa. Annagana si rasmi ah ayaa naloo waydiiyey
aqoonsigayaga iyadoo la qorayo. Nin walba magaciisa
iyo qabiilkiisa ayaa la waydiiyey. Waxaannu noqonnay
sadex iyo toban nin oo kala ah: nin Marreexaan ah, nin
Leelkase ah, nin fiqi Muxumed ah(Dir), nin Cawlyahan
ah, nin reer Aw Xasan ah oo sheegtay
Ogaadeen, nin dhulbahante ah, nin Warsangeli ah, nin
Habarti-waaq ah (majeerteen) nin Ciise ah, nin
Gudabiirsi ah nin Sacad Muuse ah iyo laba Ciidagale
ah. Waa saddex iyo toban nin oo ka kala yimid
dhammaan dhulka soomaalidu degto. Waa laba iyo
toban qabiil oo Soomali ah. Dabcan inta dhaawaca
ahina sidaas oo kale ayey u kala duwanaayeen. Waxaa
xus mudan in uu nagu jiray nin ku abtirsada
shakhsiyadda soomaaliyeed ee caanka ah, Cigaal
Shidaad. Waxaa la odhan jiray Xasan Salaad Cali Cigaal
Shiidaad. Markii nalaga qorayey magacyada ee aniga la
i soo gaadhay ee aan sheegtay haybtayda, ayuu yidhi
mid askari ahaa: “Waar maad jaadkaagii iska beeratid?”
Waan la yaabay, maxaa yeelay umaan qabin in Ciidagale
geel mooyee jaadkana lagu xanto. Dib ayaanse ka
aqoonsaday arintaas. Ninkaas askariga ahi wuxuu ahaa
mid kaftan iyo ilaaq badan.
Goobtaas isbitaala waxaa nalagu hayey laba habeen.
Waxay ahayd isla meeshii nalagu qabtay. Waxaa
gacanta nagu hayey labadaas habeen qabiilka Cali
Saleebaan. Si fiican ayey noo hayeen. Suuliga53 nagama
ay xakamaynayn. Nooma ay hanjabayn. Waabay nala