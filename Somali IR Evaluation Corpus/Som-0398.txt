DHACDOOYIN XASUUS MUDAN
Qolka weyn ee Jeelka Garoowe waxaa la isugu
keenay maxaabiis markii Boosaaso la joogay ku kala
xidhnaa laba qol. Labadayadan qolo isma aannu
aqoonnin. Isku dagaal iyo isku meel toona nalaguma
soo qabqabanin. Markaa isbarasho hor leh iyo is
waraysi badan ayaa na dhex maray. Waxay noo
sheegeen in ay ka tirsanaan jireen xeradii ka furnayd
meesha la yidhaahdo Bacaad-weyn ee gobolka Mudug.
Markii ay maqleen dagaallada dhacay iyo sida loogu
jabay dagaalkii Garoowe ayey soo guureen. Dagaallo
dhawr ah ayaa ku qabsaday meelo kala duwan,
dagaalladaas oo sababay in ay kala biiqbiiqaan67. Ivagoo
ah ciidan waxoogay ah ayey soo galeen buuralayda
gobolka Sanaag-bari. Halkaasna waxaa ku qabsaday
dagaallo badan oo ay kala horyimaaddeen ciidamo
qabaa’il oo la xulafo ahaa Cabdillaahi Yuusuf, waxaana
hoggaaminayey Ducaale oo isla dagaalladaas lagu dilay.
Dagaallada waxaa u dheeraa gaajo, harraad iyo kulayl.
Markaa in tay harraadeen ayey socon kari waayeen.
Way jiiftaamecn68. Dabadeed waxaa soo sheegay reero
meeshaas degganaa, waana la qabqabtay. Qolyihii
qabqabtay oo Warsangeli ahaa waxay u soo gacan geliyeen Cabdillaahi Yuusuf. Taas oo ahayd arrin la
yaab leh.
Kooxdan la qabqabtay waxay hal nin mooyaane ka
soo jeedeen beelaha Hartiga. Gaar ahaan waxay u
badnaayeen Dhulbahante. Waxaa ku jiray laba nin oo
ka tirsanaan jiray ciidamadii SSDF. Mid ahaan waxaa la
odhan jiray Sugulle oo wuxuu ahaan jiray ninkii hayn
jiray fooniyaha Cabdillaahi Yuusuf waagii Itoobbiya,
waxaana uu ka soo jeeday beesha Cumar Maxamuud ee
Majeerteen. Ninka kalena waxaa waagii hore lagu
naanaysi jiray Garmaqaate, waxaana uu ku baasaa
shiish badnaan. Wuxuu ahaa dadkan la yidhaahdo
xabbaddoodu dhulka uma dhacdo. Isaguna wuxuu ka
soo jeeday beesha Cismaan Maxamuud ee Majeerteen.
Labadan nin way iga yaabiyecn. Waxay ahaayeen rag
isku kalsoon oo hal adag. Ninka Garmaqaate ah waxaa
marar badan loo soo bandhigay in si loo sii daayo uu
ballan qaado in aanu dagaalka ku noqonayn. Ballan
qaadkaas wuu diiday. Sidoo kale wuxuu diiday in jeelka
lagaba sii daayo haddaan ragga oo dhan la sii wada
deynayn. Ninka kale ee Sugulle ah laftiisu wuxuu ahaa
nin la yaab leh. Wuxuu ahaa shakhsi furfuran oo
sheekaawi ah. Isaga ayaa noo ahaa afhayeenkayaga oo
noola hadli jiray qolyaha jeelka haysta. Waxyaalaha aan
aadka ugu xasuusto waxaa ka mid ah, maalin aannu
debedda fadhfadhinay oo galab ahayd. Waxaa nala
fadhiyey kornaylka meesha dusha ka haysta oo la
odhan jiray Cabdi Bulshaale. Wuxuu ahaa nin aad iyo
aad u dun wanaagsan. Askarta jeelka haysataana
dhinaciisa ayey soo fadhiyeen, maxaabbistayaduna dhinaca kale ayey ka soo jeedeen. Sheekooyin kala
duwan ayaa la is waydaarsanayey. Markaa waxaa noo
timid gabadh xijaaban oo booqasho ahayd. Kollay wax
uun bay rabtay in ay nagala hadasho. Dabadeed waxaa
u kacay ninkii Sugulle oo inta badan dadka noo
yimaadda la hadli jiray. Waxaa ka daba kacay odaygii
qaxarka badnaa ee Cabdi Gaas si uu hadalkooda u
dhegaysto. Sharciga jeelka ayaa sidaas ahaa. Dabadeed
Sugulle ayaa ku yidhi: “Waar naga dul dhaqaaq aannu
inanta kaala hadallce!” Odaygiina wuxuu ku yidhi:
“Waar kaa tegimaynee hadal!” Markii ay dhawr jeer
hadalkii isku celceliyeen ayey is af dhaafeen. Dabadeed
Sugulle ayaa inta uu xanaaqay la booday qori
horyaallay sarkaalkii Cabdi Bulshaale. Arrintaasi
argagax iyo afkalaqaad ayey ku noqotay nimankii
askarta ahaa. Xitaa hadalkii way kari waayeen.
Dabadeedna isagoo wuxuu doono samayn karayey
ayuu qorigii dib ugu dhiibay sarkaalkii Cabdi Bulshaale.
Dabadeedna odaygii Cabdi Gaas ee qaxarka badnaa
wuxuu nagu qasbay in aannu qolkii ku xaroonno.
Runtii wuxuu Sugulle noo qoonsaday laydhii yarayd ee
aannu galabtaas haysannay, balse cashar flican ayuu u
dhigay odaygii Cabdi Gaas oo maalintaas ka dib cidna
kumuu qaylinnin.