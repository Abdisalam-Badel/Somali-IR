BOOQASHADII WALAALAHAY
Raggii meesha ku jiray dhawr ka mid ah ayey
qaraabo ugu timid jeelka. Laakiin intooda badan cidi
sooma ay salaamin. Sababtu waxay ahayd ragga oo aan
uba dhalan deegaanka Bariga Soomaaliya. Aniguse
waxaan ahaa kii ugu nasiibka badnaa. Waxaa jeelka iigu
yimid laba dumar ah oo aannu walaalo nahay. Waxay
iska soo raaccen Hargeysa, laakiin mid ayaa ka soo
gurmatay magaalada Jabbuuti. Markii ugu horraysay ee
ay soo galeen magaalada ayey yimaaddeen jeelkii nalagu
hayey, waa Isteeshin61 Booliska Boosaaso. Dabadeed
waxay isa soo taageen daaqaddii keli ahayd ee
qolkayagu lahaa. Markaas ayaan u soo kacay si aanu
daaqadda isaga salaanno. Waannu isa salaannay.
Dabadeed way iska tageen, maxaa yeelay aniga inaan
debedda u baxo la iima oggolayn. Waxay raadsadeen
meel ay seexdaan. Magaalada waxay ka raadsadeen cid
gacal ah oo ay u galagalaystaan arintayda. Waxay heleen
gabadhii Ina Calool-geelle ee hore noo soo booqatav.
Maalintii labaad ayey jeelkii ku soo noqdeen. Waxa loo
oggolaaday in ay debedda igula kulmaan. Waa la ii soo
saaray. Markii aan soo baxay ayaannu isku
dhegdhegnay walaalahay. Waxaan ugu yeedhay “Walaal” Laakiin tii labada waynayd oo ahayd
Faadumo ayaa iigi jawaabtay “Hooyo”. Waxaan
fahmay in ay sir wataan. Markaas ayaan ku celceliyey
“hooyo, hooyo”. Walaashaydaas weyni waxay u
dhaxday Habar Jeclo. Markaa waxay maqashay ninka
xukuma Saldhiga Booliska aannu ku xidhan nahay in
uu ka qabo Habar Jcclo, hooyadiina ahayd isla Habar
Jcclo. Isagu wuxuu ahaa Warsangcli. Markaa waxay
rabtay in ay ku galagalaysato in aan wiilkeedii oo Habar
Jcclo ah ahay. Waxay dadku aad u aaminsan yihiin wax
isu ahaanshaha. Sidoo kale waxaa magaalada Boosaaso
joogay maalmahaas wefti Habar Jeclo ah oo saraakiil
ciidan iyo siyaasiyiinba lahaa oo u socday is xulafaysi
dhex mara Hartiga iyo Habar Jeclo maaddaama ay
colaado ka jireen Isaaqa dhexdiisa, sidoo kalena ay
iskaashi ganacsi la yeeshaan mar haddii ay dekedda
Berbera xidhnayd. Waxaa weftigaas hoggaaminayey
kornayl lagu magacaabo “Tuke”.
Walaalahay cid walba way u galagalaysteen si jcelka
la iiga sii daayo iyagoo ku socda shcckadii ay dhistecn
cc ahayd in aan ahay nin Habar Jeclo ah oo islaantu i
dhashay. Weftigii uu Tuke watayna way kala hadleen
arrintii. Isaguna wuu ballan qaaday inuu madaxda ka
codsan doono in la i sii daayo. Si weyn ayaa rajo looga
qabay in aan jcelka ka baxayo. Xitaa saaxiibbaday
sidaas ayey ku qanacsanaayen. Waayo horeba waxaa
jeelka looga sii daayey ilaa shan qof oo ehelkoodii u
doodeen.