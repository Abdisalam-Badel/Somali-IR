weerarka. 
Berrito oo Jimce ah waxa aynu qabsanaynaa
gobolka oo dhan min Boosaaso ilaa»Gaalkacyo. Idinku
Ibnul-Qayyim ahaan marti ayaa noo tihiin. Waxaa idiin
furan in aad iska tagtaan iyo in aad nagala qayb gashaan
jihaadka.”
Waannu is flirinnay. Waxaannu si aan kala hadh
lahayn u qaadannay in aannu ka qayb galno jihaadka.
Niyad ayey naga ahayd aqbalaaddu oo sax umaannu
arkayn in aannu walaalahayo kaga baxno dagaal. Waa
in lala qaybsado geeri iyo nololba. Teeda kale
ujeeddada ay wateen waxay ahayd mid heer sarraysa oo
ahayd in kalaamka Alle lagu xukumo arlada Ilaahay oo
laga qabto gaalo-raacyada loo yaqaan cilmaaniyiinta28
diin la dirirka ah. Laakiin sida runtu tahay doorasho
kale mabaannu lahayn oo gobol dhan oo berrito dagaal
ka bilaabmayo kamaannu helnecn meel aannu ka
baxno.
Isla markiiba waxaa nalagu guray baabuurta.
Waxaannu u dhaqaaqnay dhinaca Boosaaso. Xeradii
Injida oo ahayd taliska weyn ee al-ltixaad ayaannu u
hoyannay habcenkii. Waa xeradii aannu ku soo degnay
markii aannu nimid Boosaaso. Waxa naloo qaybiyey
qalabkii geerida: qoryihii, rasaastii iyo buraashado29 biyo lagu shubto. In yar uun baannu seexannay
habeenkii. Si fiican ayaa naloo diyaariyey. Koox walba
waxaa loo sameeyey hoggaan, hubkoodiina waa loo
dhammeeyey.
Salaaddii subax markaannu tukannay ayuu istaagay
ninkii ugu muhimsanaa al-Itixaad oo ahaa Sheekh
Xasan Daahir Aweys. Wuxuu ka hadlay hawlaha naloo
dirayo. Wuxuu nagu guubaabiyey: “In aan dadka lagu
adadkaan ee loo debecsanaado, in aan la didin ee la soo
jiito, in loo bushaareeyo ee aan la quusinnin, sidii
Nebiguba (sew) yeeli jiray.” Wuxuu na amray in aannu
ciddii hub sidadata ka qaadno, magacooda iyo qoriga
lambarkiisana ka qorno, dabadeedna u soo dirno
taliska si loogu celiyo qoriga qiimihiisa. Wuxuu nagu
adkeeyey in aan dadka xabbad lagu ridin iyo in aan cid
la dilin. Ilaahay buu na xasuusiyey, hawsha aannu ku
kacaynana wuu na dareensiiyey. Runtii waannu
qiiroonnay. Markii waagi soo caddaaday ayaa la
bilaabay hawlgalkii. Meelaha xoogga la saarayey waxay
ahaayeen, Madaarka30 Boosaaso, kontorollada
magaalada, dekedda, Isbitaalka iyo meelo kale.
Meelahaas intooda badan markii horeba al-Itixaadka
ayaa sii joogay. Laakiin way jireen meelo SSDF joogtay,
haba yaraadeene.
Kooxdayadii Ibnul-Qayyim nalaguma darin
raacyadii hore, maxaa yeelay dal aqoon ma aannu