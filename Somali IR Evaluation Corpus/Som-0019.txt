Intaasi madad iyo marqaan ma lahee
Waxaan marag iyo markhaati ka ahay
Mudanow nabigaa ka muuq dheer.
********
Masalo adag oo minhaajka ku taal
Marsada cilmiga ah muftaa furfura
Marwada fiican baa majeero geyda
Hashii mohollinaa marti deeqda
Soorta na milixdaa macaanaysa
Rag baa maxaada oo mataano roga
Suugaanta mugga weyn in baa murdisee
Anigu ma aqaan murtida la tirshee
Shantayda midh waan mutuhinaayee
Maansada aan luggooyo miimka ah.
*********
Maqdis baa looga yeedhay Maxamuudoo
Geenyaa sida miig cirkaa la martoo
Malaggii la socdaa iskaga maagoo
Madashii carshiguu macsuun ku noqdoo
Millad baa Rabbigeen muhiimsiiyoo
Quraankoo mucjiso ah ayuu mulkiyoo
Maskaxdii dunidoo masuulka dhabta ah
U macallin ah meyti iyo xay
Mowlahaa kor u qaaday magaciisoo
Waxaan marag iyo markhaati ka ahay
Makhluuqa in uu u mudanyahay.
Hadraawaa mahwiyoo xaqeeda marshoo
Dacar baa sida mayl madfaca laliyoo
Guuleed buu ku mannaystay mowluhuyoo
Axmed baa hal-muceedka miisaamoo
Qays baa sida mayey u maansheeyoo
Meexaamiye Aadan baa mudh-baxshoo
Dheeg baa manka iyo midhaa ka gurtoo
Tix-maalka Calaa mahoobiyeyoo
Markuu maago Muuse loo ma hayoo
Shaacir baa majaraha u miina-dayee
Aniga maarrahaygu meel ma tagoo
Illeen ma aqaan murtida la tirshee Shantayda midh waan mutuhinaayee
Maansada aan luggooyo miimka ah.
**********
Mushaaxa iftiinka maalmo yar
Aadmiga marayaa ma waaraayo
Mulkiile markuu adduunka masaxo
Makhluuqu dhammaan maxsahrka tubanyahay
Dadkoo muddug ahi maryo xidhnayn