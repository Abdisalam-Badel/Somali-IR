Allahayow Nin Ii Daran
Ugaas Nuur Ugaas Rooble
[Axmed Aw Geeddi: waxaan ka qoray Buugga Suugaanta Fasalka 1aad ee Dugsiga
Sare, Wasaaradda Waxbarashada iyo Barbaarinta, Xafiiska Manaahijta,
daabacaaddii 1983. Muqdisho.]
Gabaygan oo uu tiriyay Ugaas Nuur Ugaas Rooble wuxuu ku saabsan
yahay xeeladaha dagaalka wuxuuna tiriyay ugaasku gabaygan qarnigii
19aad. Wuxuuna ku noolaa deegaanka Boorama iyo Saylac. Inkasta oo uu
gabaygu u dhadhamayo in uu tilmaamayo jacaylka nabadda, dulqaadka
iyo cadawga oo loo samafalo, haddana ujeeddadiisa dambe waxay u
dhacaysaa nabarka dagaalka oo lala gaado cadawga. Waana meesha ay
tilmaamayaan saddexda bayd ee ugu dambeeyaa.
Allahayow nin ii daran maxaan daafta hore seexshay
Nin ii daaqsanaayana maxaan daafida u kariyey
Jidhku nin uunan doonayn maxaan hadalka deeqsiiyay
Ma degdego’e xaajada maxaan ugu dulqaad yeeshay
Weji debecsan dayma’an dareen gelin dubaaqiisa
Dibna furan dabuub una ka didin deexashiyo muuso
Qosol dibadda yaalloon ka iman dhuunta dacalkeeda
Kanaan degey kanaan doorka biday kani dan baan mooday
Waxaan dood kaftana sheekadaa ugu daleeyaaba
Dabinkaan u dhigay maalintuu dacalka soo saaro
Intiyoon dawaarka u rogoon xeeladda u daadsho
Isagoon digniin qabin maxaan kaga dayaan siiyey! Isaxaaq Afmeer buu galbeed uga arooraaye
Markay idin arkaan geelashaa uubta loo ridiye
Ma ogtahay halkaa wuxuu ku tagay uur-ku-taallada’e?
Ohow kuma xasilo geel hadduu aar u soo dhaco’e
Iman mayso Habar Yoonistaad u alwanaysaane
Eebada shisheeyuhuba way idin asqaysiine
Ammaana Allah waydiin bannaan labada oofoode