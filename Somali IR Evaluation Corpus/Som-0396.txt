Jeelka waxaa nagula wareegay oday qaylo badan oo
qaxar badan oo Ina Gaas loogu yeedhayey. Odaygani
muu ahayn sarkaal sare balse wuxuu ahaa ninka
waardiyayaasha jeelka ka mas’uulka ah. Ninka jeelka
dhan dusha ka xukumayey waxaa lagu magacaabayey
Cabdi Bulshaale oo wuxuu aha nin akhyaar ah oo
kornayl darajada ciidanka ka gaadhay. Laakiin odavgan
dablaha ahaa wuxuu ahaa mid u dhashay qaxar iyo
qawrax. Annagii oo aan fadhiisan ayaabu guhaad iyo
dagaal cagaha dhulka nooga qaaday. Bal cibaarada
Ilaahay anigii ayuu si gaar ah ii flirsaday. Inta uu igu
qayliyey ayuu ii dhiibay xaaqin dheer, oo igu amray in
aan barxadda weyn xaaqo. Weligay hore dhul umaan
xaadhin. Markaa waxba waan farsamayn kari waayey.
Markaa nin ka mid ahaa maxaabiistii kale ayaa iga
naxay oo iga qabtay mafliqdii. Sida runta ah odaygaa
aad ayaan ugu cadhooday. Malaa haddii maalintii aan
ka gacan sarrayn laa waan ka aar goosan lahaa.
Maantase waxba uma aan dirteen. Odayga waxaa
waardiyaha ku wehcliyey rag llaa toban gaadhayey.
Raggu bacli way flicnaayeen, wax ceebaal ahna kama
aannu arag. Laakiin odaygaas iyo ninkii ugu da’da yaraa
oo la odhan jiray Cabdirisaaq Januune dliib ayaannu ka mudannay. Ina Januune sida aan gadaal ka sheegi
doono dhaqan kale ayuu la soo bixi doonaa.
Markii nalagu xareeyey qolkii waxaannu dareennay
raysasho weyn. Jirtoo ay tiradayadu badatay oo aannu
noqonnay 24 nin - 12 nin oo aannu isku qol ku jirnay
Boosaaso iyo 12 nin oo qol kale ku jiri jiray - haddana
hoolka nala geeyey wuu naga weynaa. Waa markii
koowaad ee aannu muddo laba bilood ah la kala
durugnay dhididkayaga. Laakiin wax gogol ah oo
sibidhka naga xigay ma oollin. Waxbana nalooguma
talo gelin. Jeelkii Boosaaso gogol ayaa noo taallay, in
kasta oo taas qudheeda aannu maamulka na haystaa
noo dhigin nooguna talo gelin. Waxaa noo keenay qaar
ka mid ahaa shicibkii reer Boosaaso oo noo naxayey.
Markaa waannu la qabsannay Boosaaso, sidaas darteed
gogoshii Jeelka Garoowe ee aanay sibidhka waxba naga
xigin qawadaad ayey nagu ridday.
Maalintii koowaad markii ay xilli qadadii gaadhay
ayaannu aad u gaajoonnay, sababta oo ah subaxdii ma
aannu quraacan oo habeennimadii ayaa nalaga soo
gudiyey Boosaaso. Waxaa naloo keenay cunto na qalbi
jebisay. Saxanka weyn ee maryaha lagu maydho ayaa
cunto nalooga soo buuxiyey. Cuntadu waxay ahayd
bariis boosh-cadde ah ama bariis shiine kolba sida loo
yaqaan. Biyihii lagu kariyey mooyaane wax kale laguma
darin. Xitaa milix laguma darin. Sida runta ah waannu
ka xumaannay laakiin doorasho ma aannu lahayn.
Jeelkii Boosaaso ayaa noo dhaamay xagga cuntada.
Runtii cunto aannaan ka caban karin ayaannu ku