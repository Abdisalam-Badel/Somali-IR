Ragga bixitamaayow, bela laga xijaabyow Ayaantaad bad beeddaan, Aadan1 wayga baab mida Bishaaradu ha gartee, bayin waxow tiraahdaan Sagaal halaan ku bari baan, baqalka kuugu soo diray Warsangeliga beyree, ballankii Ilaah furay Bidcafalaha nagu yiri, xaajada baddaalka ah Ee baara weynow cawar, beydka ugu galay Iyagiyo berberigu, baha gaalo weeyoo Baayacaadda Cadameed, Ibleys bawgu baaqoo Boqorka uu guddoonshaa, Bastaloosi2 weeyoo
Badaawida xujoowdaa, adiguba u baantaye
Waadiga biddoodkiyo, boonlaha ku sheegaye
Baraara Alla-yeelyow, adigaa I beejaye
Beddel inaad ka dhigataan, baqalka kuugu soo diray!
Marna baad aan leeyahay, bilna kuuma imannine
Biya aan ku siiyana, bushimaa ma saarine
In kaley buleysaye, adigu beer ma dubannine
Bismillee bilowgaan, baqalka kuugu soo dirayee! 