Waxoogayna way kala firxadeen. Abu Muxsin-na waa
la dilay. Xerta timoweynta ayaa gacantooda ku dilay
agagaarka tuulada Tukaraq isaga oo ku sii jeeda
Laascaanood oo ahayd deegaanka uu ka soo jecday.
Jabkii al-Itixaad al-Islaami ee Garoowc wuu
dhaboobay. Meclo kale oo jab ka dhacay way jirtay sida
Qardho, laakiin ta Garoowc ka dhaeday gumaad ayey
ahayd. Xasuuq ayey ahayd. Dabadeed jabhaddii
guulaysatay waxay u soo jcestcen dhinaca Boosaaso oo
si aan kala hadh lahayn ugu jirtay gacanta al-Itixaad.
Haddaan ku soo noqdo xaalkayagii Boosaaso,
maalinba maalinta ka danbaysa ayey nagu soo
adkaanaysay. Maalintii hore ee jimcihii 19 juun
magaalada oo dhan madax ayaannu u ahayn. Laakiin
waxaannu samaynay khalad mulleteri oo weyn. Sida la
og yahay magaalada waxa ka buuxay hub nooc walba
leh. Qoryaha fudud, kuwa taangiyada iyo kuwa
dayaaradaha lagula dagaallamoba way haysteen dadku.
Hubkii dawladdii Siyaad Barre gobolka kaga tagtay,
sidiisii ayuu ahaa. Taas waxba kama ay qaban
maamulkii al-Itixaad. Wuxuu dagaalka saxda ahi ahaaan
lahaa in wixii hub ah laga ururiyo magaalada. Sidoo
kale waxa buuxday baabuur si kasta loo isticmaali karo.
Waxay ahayd in ay dhammaan baabuurtaas gacanta ku
dhigaan. Tiina ma ay samayn. Dadkiina jaaniskaas way
ka faa’iidaysteen. Qoryihii guryaha yaallay ayaa la
safaystay. Baabuurtii ayaa hubkii lagu rakibay iyagoo aan laba dhaqaajin. Guryaha korkoodana waxaa la
wada saaray hubka culculus. Taasi waxay keentay in
ciidankayagii qoloba meesheeda ku go’doonto oo laysu
gudbi waayo. Maalin walba way nagu sii adkaanaysay
isu socodku. Markii danbena annagii ayaa nalagu
weeraray goobahayagii.
Maalmihii hore waannu ka bixi karaynay goobihii
aannu joognay. Waxaan xasuustaa in aannu soo
kormeernay dekedda iyo eeriboodhka labadaba. Waxaa
weli xasuustayda ku sawiran maalin aannu roodhi u
geynay kooxdii haysatay eeriboodhka oo ay ka mid
ahaayeen qaar saaxiibadaydii reer Hargeysa ka mid ahi.
Waxay difaac kaga jireen meel bannaan oo aan geed la
hoos galana lahayn. Waxaa iyana maskaxdayda ka bixi
wayday maalin aannu wadannay gaadhi Laankruusar ah
oo ninkii na xukumayey rabay in taayir loo samaynayey
looga soo qaado geerash ku yaal badhtamaha
magaalada. Taayirka mar hore ayaa loo geeyey
geerashlaha, balse markii aannu u tagnay waxba kama
uu qaban. Waxaan u fahmay in samayn la’aantu ka
ahayd qayb dagaalka ka mid ah. Annaga oo ninkii la
taagan oo ka wada hadlayna samaynta taayirka ayuu nin
dhallinyaro ah oo taagnaa meel dad badani joogaan oo
naga fogayd kor u dhawaaqay. Dhawaaqa wuu na
maqashiinayey, dadka kalena wuu maqashiinayey.
Wuxuu ku dhawaaqayey: ’’Tolla’ay awood la’aaneey!
tolla’ay awood la’aaneey!”. Arrintaasi waxay ii
muujinaysay heerka ay colaaddu ka taagan tahay dadka
reer Boosaaso.