CIIDAMADA SSC OO GACANTA KU DHIGAY ABBAAN-DUULIHII CIIDAMADA SOMALILAND
Ciidamada SSC-khaatumo ayaa dagaalkii maanta ku qabtay abbaan-duulihii guud ee ciidamada Somaliland Gen. Faysal Cabdi Bootaan.

Gen. Faysal ayaa lagu qabtay dagaal adag oo ka dhacay nawaaxiga degaanka Guumays ee Gobolka Sool sida ay wararku xaqiijinayaan.

Muuqaal lagu faafiyay baraha bulshada ayaa muujinaya taliye Faysal oo ay gacanta ku hayaan ciidamada SSC-Khaatumo.

Ciidamada SSC ayaa sidoo kale dagaalka maanta kula wareegay guud ahaan Gobolka Sool laga bilaabo Gooja-cadde ilaa iyo Guumays.

Wararka ayaa sheegaya in ciidamada Somaliland dagaalka si baâ€™an loogu jebiyay islamarkaana laga qabsaday gaadiid dagaal iyo maxaabiis fara badan.