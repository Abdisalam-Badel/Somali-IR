Jeebadahoodii ayey baadheen. Waan yaxyaxay oon
khajilay. Sidee baa qof meyd ah loo»furan karaa? ayaan
isweydiinayey. Taasina aqoon la’aan xagga dagaalka ah
ayey iga ahayd. Maxaan kula yaabayey is baadhasho
iyada oo aan arkayo in naftaba la iska jarayo? Amgii
ayaa la i baadhay oo lacag yar oo aan jeebka ku haystay
la iga qaaday. Saacaddii aan gacanta ku xidhnaana waa
la iga furtay.
Ragga hortayda yaallay waxa ka mid ahaa nin si
xoog ah u rafanayey oo cabaadayey. Waxaan u haystay
in uu dhaawac xun qabo, laakiin nin dadkii meesha
marayey ka mid ah ayaa yidhi: “Waar muxuu kani la
rafanavaa waxba ma qabee?” Waan yaabay. Toloow
sidee buu ku ogaaday in aanu waxba qabin? Haa,
waxay yaqaanneen in aanu qofka dhaawaca ahi sidaas u
rafan illcen xanuun iyo damaq ayey ku sii
kordhinaysaaye. Runtii ninkaasi waxba ma uu qabin
laakiin wuxuu isu qabay in uu dhaawacmay. Halkti ayuu
ku wajaqay oo waalli hot lihi uga bilaabatay.
Cabbaar ka bacdi ayuu na soo agmarav wiil
dhallinyaro ah oo caato ah oo dheer. Waxaan ku
qiyaasay dhawr iyo labaatan jit ilaa sodon jir. Wuxuu ku
dhawaaqayey: “Waar maxaa ragga loo laayey? Waar
maxaa ragga loo laayey?” Dabadeed inta uu igu soo
jeestay ayuu igu yidhi af ingiriisi: “Don't worry, wax
danbe idinkuma dhacayaane.” Haddana waxaa ii yimid
nin oday ah oo macawis xidhan. Macawistu shullaha ayey u joogtay. Aad ayuu uga xumaa waxa nagu dhacay.
Garabka ayuu i qabtay oo wuxuu igu yidhi soo kac.
Wuu i kexeeyey oo wuxuu i geeyey qol lagu ururiyey
wixii ka noolaa raggayagii. Isu geyn 12 nin ayaannu ku
fayo qabnay. Shan nin way dhinteen. Shan ninna way
dhaawacmeen. Intii kalena magaalada ayey dhinac ka
xuleen. Ragga dhaawacmay waxan ka xasuustaa Cumar
oo ka mid ahaa raggii aanu wada soconnay. Wuxuu
ahaa reer Boorama/Gudabiirsi. Ragga dhintay waxaa
ka mid ahaa Cabdiraxmaan oo reer Hargeysa/Ciidagale
ahaa, Cabdicasiis oo reer Boosaaso/Dishiishe ahaa,
laba nin oo Dhulbahante ahaa iyo hal nin oo Hawiye
ahaa. Ma xasuusataan ninkii odayga ahaa ee aan ka
qortay haybtiisa, si aan u sheegto? Ninkaasi wuxuu ka
mid noqday kuwa xijaabtay. Intayada nolosha lagu
qabtay waxaannu ahayn dad aan ka soo jeedin
gobolkaas. Markii hore taas ma aannu ogayn.
Qolkii nalagu hayey wuu nagu madoobaaday. Ninna
nin lama uu hadlayn. Qofna isma uu dhaqaajinayn.
Sababta oo ah sidaas ayaa nalagu amray, maaddaama
aan si fiican naloo baadhin. Xitaa salaaddii maqrib
niyadda ayaannu ka tukannay. Weli ma maqasheen
salaad niyadda laga tukado? Kolba waxaa noo
imanaycy rag wax na weydiinayey. Waxaa nalaga qoray
magacyadayada iyo qabiilooyinkayaga. Markii aniga la i
marayey waxaan sheegtay Dhulbahante. Waxaan u
malaynayey in Dhulbahante iyo Isaaq meeshan lagu
kala jecel yahay. Waxaan moodayey in qofka haybtiisu
xukumayso mustaqbalkiisa. Laakiin cidla ayaan
gudayey. Raggii kale oo dhami runta ayey ka sheegeen