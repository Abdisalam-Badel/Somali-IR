Maxay tahay sababta Turkiga iyo Hungary ay uga horjoogaan Sweden ku biiritaanka NATO?
Bartamaha bisha Julay ee sannadkan, 31ka xubnood ee militeriga (NATO), ayaa shir-madaxeedkooda sannadlaha ahaa ku qaban doona dalka Lithuania. Si loogu diyaar garoobo shirka, xoghayaha guud ee NATO Jens Stoltenberg ayaa la kulmay madaxweynaha Mareykanka Joe Biden si ay uga wada hadlaan ajandayaasha shir madaxeedka.  

Labada hoggaamiye ayaa ka wadda-hadlay muhiimada taageerada reer galbeedka ee Ukraine. Stoltenberg ayaa u sheegay Biden in "uu rajeynayo inuu ku soo dhaweeyo Sweden xubinnimada buuxda ee NATO sida ugu dhakhsaha badan."Shirkoodii jaraa'iid ee wadajirka ahaa ee Juun 13, Biden iyo Stoltenberg ayaa midkoodna soo hadal-qaadin wax ku saabsan xubinnimada Ukraine ee NATO, in kasta oo labaduba ay rajeynayaan in Sweden ay xubin ka noqoto. Halkaasi waxaa ka cad laba wajiileyntii uu ka digayay madaxweynaha Ukraine.
Jarmalka ayaa taxadar ka muujinaya ku soo biiritaanka Ukraine ee NATO, balse Faransiiska ayaa taageero buuxda u muujinaya Ukraine.

Finland way ku biirtay NATO, laakiin Sweden waa wali:

Bishii Maajo 2022, Finland iyo Iswidhan waxay codsadeen inay ku biiraan NATO, oo ka kooban soddon waddan (kii ugu dambeeyay ee soo galay uu ahaa Waqooyiga Macedonia 2020).

Waqtigaas, Stoltenberg wuxuu ka yiri codsiyada, "Waa wax aad u fiican inaan labadiina ku aragno isbaheysiga." Runtii, waxaa si weyn loo filayey in codsiyadan si degdeg ah loo dabagalo iyo in dhammaan afarta dawladood ee Scandinavianka ay ku jiri doonaan xerada milatari ee NATO. Norway iyo Danmark labaduba waxay ahaayeen xubno aasaasi ah 1949 (ku biiritaanka Denmark ayaa si gaar ah lagama maarmaan u ahaa si Maraykanku uu u dhiso saldhig ballaadhan oo ku yaala Greenland-Pituffik Space Base, saldhigga milatari ee waqooyiga ee Maraykanka - 1951, isaga oo barakiciyay dadkii deegaanka Inuit).