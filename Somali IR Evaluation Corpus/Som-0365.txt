RIYADH YAABKA LAHAYD
Wuxuu yidhi Samatar Ducaale:
’Waxaan ku riyooday aniga oo jooga masjid-
Jaamaca weyn ee Hargeysa. Waxaan fadhiyey
jardiinooyinka debedda ee ku jeeda devrka weyn ee
dhinaca galbeed kaga weegaaran masaajidka. Waxaan la
joogay halkaas dad aanan xasuusan wajiyadooda balse
u muuqday saaxiibbaday. Waxay ahayd goor barqo ah
oo aan hubay in aaney salaaddii duhur weli soo
dhaweyn. Habase ahaatee waxaannu maqallay eedaan
ka yeedhaya masaajidka gudihiisa. Waannu yaabnay!
Saacaddii ayaan eegay mise waa abbaaro3 ll:kii
barqonnimo. Cajiib. Toloow maxaa dhacay? Waannu
iska galnay masaajidkii maaddaama xaya-cala-salaad
lagu dhawaaqay. Masaajidka dad badaniba kuma ay
jirin. Dad aan toban ka badnayn oo aan wada
garanayey ayaa salaaddaba isu diyaariyey.
Halkii aannu ku ururi lahayn meesha salaadda laga
hago ee mixraabka 4 agtiisa maannu yeelin ee waxannu
tagnay xagga ugu dambaysa oo xigta koonaha koonfur-
■ Abbaaro = waa tilmaan wakhtiga iyo goobta lagu tilmaamo oo la
mid ah ’’qiyaastii”
4 Mixraab = waa meesha imaamku istaago marka uu tukinayo ee
masaajika ka mid ah galbeed. Cajiib. Kaaga darane, halkii aannu u jeesan
lahayn jihada Kacbadu naga xigto, oo ahayd waqooyi
qumman, iyadana ma aannaatr yeelin. Waxaannu u
jeesannay dhinaca koonfureed. Waxaannu u safannay
salaaddii. Sabab aanan hadda garan karin darteed ayaan
anigu u soo baxay in aan tujiyo dadka. Waxaan u
sheegay in ay safka toosiyaan, sida imaamadu yeelaan
oo kale. Markii aan isu diyaariyey in aan salaadda xirto
ayuu hore u soo baxay nin oday ah oo aan garanayey.
Wuu isa soo kay garab taagay sidii uu isagu imaam
noqonayo. Dabadeedna kooxdii kale ayuu u sheegay in
ay safka isku simaan. Taas waxaan u qaatay in uu iga
qaaday imaamnimadii aan isu diyaariyey. Aad ayaan
ugu cadhooday ninkaas. Dib ayaan isaga baxay oo aan
safkii isaga galay. Isagiina salaaddii ayuu noo xidhay.
Sidii ayaannu ku tukannay. Kooxdaasi waxay ila
ahaayeen rag aannu is wada naqaan. Laakiin waxaan
magaciisa ka xusi karaa ninkii na tujiyey oo keliya.
Wuxuu ahaa Sheekh Xandulle oo ka mid ahaa
culimada magaalada iyo madaxda ururka al-Itixaad.
Wuxuu ahaa nin aan xushmad badan u hayo sidiisa
kale.
Riyadh halkaas ayey ku dhammaatay. Markii aan soo
too say aad ayaan isu waydiiyey wixii aan arkay. Bal u
fiirso wixii aan ku riyooday:
1. Waxaa la eedaamay wakhtigii eedaanka ka hor.
2. Waxaannu tukannay wakhtigii salaadda ka hor.
3. Waxaannu ka bilawnay safka halkii ay safafka
ugu danbeeyaa is taagi lahaayeen.