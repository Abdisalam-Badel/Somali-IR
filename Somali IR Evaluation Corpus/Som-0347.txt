Caado dhaaf u disheenoo
Caday loo jebin maanta
Jaamacii calmanaayee
Codkar noogu horreeyiyo
Canlana waa is ogayn
Cidna waysu xignaa
Ciilna waysu qabnaa
Haddii aad is cuntaanna
Idin caabuddan maynnee
Waa intoon mid la ciidmiyoo
Ka kaleeto ku ciiriyoo
Waa si ay ciddidaydu
Calooshay ku jabtaayoon
Anna ciil iyo way iyo
Cadho aan u dhintaayoo
Cududdaydu laciiftee
Wada cawdi-billaystoo
Waar tolow colka jooja!
Majeerteen canbarkii
Marsaduu cammiraayey
Cashuurtii Hawiyaa
Cukaaskii boqorkii
Calankii laga qaad
Reer Cismaan Maxamuud
Iyo Ciise Riyoole
Cabdallii yar-yaraa
Cigallii ka dhignaa
Cumar waysku itaal
Geedkii caanka ahaayee
Cadceed soo bax guntiisiyo
Qaarkii Raasal Caseyr bay
Ka cawaagsanayaan
Caynkii baydin waddaane
Wada cawdi-bilaystoo
Waar tolow colka jooja!
Garaad Faarax curquuniyo
Carrab aadmi habaariyo
Cawri bay la heleenoo
Cidla weeye Nugaaliyoo
Cawskeedii lama daaqo Carradaynu degaynayna
Inuu cawlku miroodiyo
Caynkii baydin waddaane
Wada cawdi bilaystoo
Waar tolow colka jooja!
Carrabkaan ku hadlaayo
Nin caleentii caddaatiyo
Calli reero la yaalloo
Is-cufaaya golaayoo
Cararaaya hadhow iyo
Caammadaan garanayne
Marka ciisku rumoobee
Cuurar weyni dhintaanee
Carshigaa talo gaadhaan
Lays canaanan kareyn iyo
Caqad baad ku waddaane
Casho dhaw waxa joogiyo
Aan cawaaqibka eegno