Baraarujinta iyo Wacyigalinta HIVga
Mudane Cali oo ah macallinka milgaha qaranka ayaa fasalka soo galay isagoo wata xagal
qalimaanta wax lagu calaamadeeyo oo midabyo kala duwan leh iyo duub waraaqo ah
oo weyn “subax wanaagsan ayuu ardaydii fasalka lixaad ku salaamay”. Qalimadii wax
lagu calaamadeynayay iyo waraaqihii ayuu miiska saarey, ka dibna intuu ardaydii ku
soo jeestay ayuu weydiiyay “ yaa yaqaana waxa uu HIV yahay?
Xasan ayaa gacanta kor u taagey waa cudur “ayuu wiilkii yidhi” “ haa waa cudur” mudane
Cali wuxuu yidhi yaa fasalka u sheegi kara warbixin dheeraad ah oo ku saabsan HIV? Faadumo
“ayaa gacanta kor u taagtay waxay tidhi “ waa cudur halis ama khatar ah, haddii uu kugu
dhaco waad dhimanaysaa HIV daawo ma laha mar haddii aydhis kugu dhaco noloshaada oo
dhan wuu ku haynayaa, laakiin waa inuu daawooyinka qaataa inta noloshiisa ka hadhay oo
dhan qofku .
Mudane Cali ayaa isaga oo
haddalkii sii wata yidhi haddii
aan taxadarro oo aan sifiican isu
ilaalino ma qaadayno cudurka
HIV waxyaabaha ugu muhiimsan
ee cudurkan la isugu gudbiyo
waxaa ugu horreeya galmada
xaaranta ah. Laakiin ninku haddii
uu daacad u yahay xaaskiisa oo
keliya gabadhuna ay ninkeeda daacad u tahay kuwa dhalinyarada ahna ay naftooda
ilaaliyaan cudurku kuma dhacayo
Diinteenuna waxay xoogga saareysaa isku kalsoonida qoyska markaan awaamiirta
diinteenna u hoggaansano waxaan ka badbaadaynaa inuu HIV inagu dhaco “ haddaba, sidee
baan bulshadana uga ilaalin karnaa inuu cudurka HIV ku dhaco” ayuu Baashe weydiiyey waa
su’aal aad iyo aad u wanaagsan, ayuu macallinkii Baashe isagoo qosleya ku jawaabey.
Maanta waxaan sawir ku muujineynaa oo aan dugsiga u soo bandhigeynaa dhammaan
ardaydana ku wargalinaynaa halista cudurka Aydhiska waxaan idiin soo iibiyay
waraaqo iyo qalimaan kuwa wax lagu calaamadeeyo waxaanan ku samaynaynaa
boodh weyn ardaydii waxay muujiyeen inay shaqo u heelan yihiin waxayna ardayda
kale ee fasalka ka wada hadleen oo ay ka doodeen farriimaha sawirka lagu qorayo
macallinkii fasalka ayuu dhex socsocnayey, wuxuuna dhegaysanayay dooda ardayda
dhexmaraysay isagoo talooyin siinayay xiisaddii markii ay dhammaatay ardaydii waxay
ebyeen sawirkii iyo qoraalkii.
Kulankii maalintii xigtay subaxnimadeedii ayay ardaydii fasalka lixaad u soo bandhigeen
dhammaan ardayda waxayna ka hadleen khatarta cudurka HIV/AIDS ka khatartaas
oo aan ku koobnayn shakhsiga oo keliya oo waliba halis ku ah bulshada inteeda kale
oo dhan. Baashe ayaa ardaydii ku yidhi “ waa inaan ka hortagnaa intuusan cudurkan
faafin “ Taasi waxay ku xidhan tahay tallaabada ama ficilka uu qofkasta oo inaga mid
ah ku tallaabsado si uusan HIV inoogu dhicin.