BOOQASHOOYINKII GACALNIMO
Qofkii ugu horreeyey ee nagu soo boqda jeelka ee
aan ahayn qolyaha na haysta waxay ahayd gabadh da
yar oo si wanaagsan u xijaaban. Waxay u dhaxday nin
ka mid ahaa ragga magaalada ka baxay ee akltixaad,
haybta qabiilkana Warsangeli ahaa. Waxay noo sidday
gogol aannu sibidhka iska xigsiinno iyo sharaab baraf
ka buuxo oo naftu ku raaxaysanayso. Xilliga lagu jiraa
(juun-julaay) waa marka ay ugu kulushahay magaalada
Boosaaso iyo magaalooyinka kale ee xeebaha badda
cas. Gabadhaas weli maan illoobin. Geesivad ayey
ahayd.
Qofkii labaad ee na soo booqday waxay ahayd
gabadh lagu magacaabo “Ina Calool-geelle”. Waxay u
dhaxday nin reer Boosaaso ah oo magaalada caan ka
ahaa, laakiin waxay ka soo jeedday magaalada
Hargeysa. Markii ay maqashay niman reer Hargevsa ah
ayaa ku jira maxaabiista ayey noo timid. Dabadeed
aniga ayaa la iigu yeedhay. Labadii nin ee kale looma
yeedhin. Sababta aniga la ii doortay waxay ahayd iyada
oo ay u fududayd askarta in ay i xasuustaan. Waan ugu
yaraa ragga meesha ku xidhan. Markii aan u soo baxay
gabadhii ayey ooyday. Si wanaagsan ayaannu isu
salaannay. Ismaanu garanayn ee way i waraysatay.
Haybta ayey i waydiisay. Magaca aaabbahay ayey i waydiisay, wayse garan wayday. Dabadeed iyadii ayaa
isu kay sheegtay. Magaca aabbeheed ayey ii sheegtay;
“Ina Calool-geelle ayaan ahay”, ayey igu tidhi. Waxaan
u qaatay “Calool-geelle” aannu jaar ahayn oo xaafadda
Jamaceeda ku lahaan jiray qasabad biyood, laakiin kaas
ma ahayn. Waxay ii sheegtay walaalkeed oo shaw caan
ahaa, laakiin waan garan waayey. Haddana waxay
dadkii isaga dhigtay in ay i garanayso. Way igu oyday.
Way igu muusannawday. Way igu barooratay.
Dabadeed waxay la hadashay ninkii hadalkayaga
waardiyeynayey oo ahaa ninkii ilaaqda badnaa.
Labadoodu way is garanayeen. Iyadana magaalada aad
ayaa looga yaqaannay oo qolyaha jaadka magaalada
yimaadda iska leh ayey ahayd. Waxay ninkii ku tidhi:
“Dumaashi, qayilkaaga waan ku siinayaaye inankan
qalin iyo warqad u keen oo u qari, dabadeedna ka soo
qaad marka uu dhammeeyo.” Waraaqdaas waxay
doonaysay in aan reerkayagii u qoro oo ay iyadu u
gudbiso.
Halkaas ayaan ku qoray warqad dheer oo aan
xaalkayga iyo xaalka ragga meesha igula jira kaga
warramay. Waxaan ku hagaajiyey hooyaday. Markii aan
qorayey warqadda, dhimasho mooyee nolol maan
filanaynin. Dadkii warqaddu gaadhayna way fahmeen
dareenkayga. Waxaan uga warramay sida wax noogu
dheceen oo kooban, ragga ila xidhan ee ka yimid
Hargeysa kuwa ay yihiin iyo haybtooda iyo kuwa
dhintayba waan tilmaamay. Waxaan ka codsaday
hooyaday in ay i saamaxdo iyo in ay iga guddo soon
qalle ahaan la iigu lahaa oo toddoba cisho ahayd. Runtii