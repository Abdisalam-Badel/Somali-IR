qabnay Boosaaso. Dhawrkii cishoba mar ayaa hilib
nalagu sooryeyn jiray. Maalmaha kalena cunto aannu
ka cabanno nalama siin jirin. Laakiin tan Garoowe
waxay ahayd mid aan looba fadhiyin. Waxaase Ilaahay
mahaddii ah kuma aannu raagin cunto xumadii iyo
gogol xumadii toona. Maalintii labaadba waxaa noo
gurmaday dadkii reer Garoowe ee naga naxayey.
Waxaa naloo keenay gogol guraangur ah oo na
deeqday. Waxaa kaloo naloo bilaabav in galab walba
naloo keeno dhawr caagadood oo caano geel ah.
Caanahaas waxna habeenkii ayaannu dhami jirnay
waxna waxaannu u dhigan jirnay qadada maalinta
danbe oo ahayd marka keliya ee cunto nala siin jiray.
Waxaa naloo keenay subag. Waxaa kaloo naloo keenay
muqumad65. Ilaahay ayaa nooga hiiliyey nimankaas.
Haddii aannu ku joogi lahayn bariiskaa cad ee halka
mar ah nafaqodarro ayaannu u dhiman lahayn. Laakiin
aad ayaannu markiiba ugu naaxnay jeelkii Garoowe.
Markii aannu Garoowe nimidba waxaannu
dareennay waxyaalo ay ku kala duwan yihiin labada
jeel. Xagga qolalka waxaa boqolkiiba boqol
waasacsanaa Jeelka Garoowe. Xagga cuntada waxaa
boqolkiiba boqol wanaagsanaa Boosaaso oo si
gobannimo muujin ah noo soorayey. Xagga
musqulaha waxaa boqolkiiba boqol wanaagsanaa
Garoowe. Welibana waa naloo oggolaa mar kasta oo
aannu u baahanno. Maydhashana waa ay jirtay. Xagga dadka na haysta waxaa bina aadansanaa kuwii
Boosaaso, waxay u muuqdeen niman dad aqoon ah,
kuwa ' Garoowe-se waxay noola dhaqmayeen sidii
waxaan sharaf iyo arxan toona lahayn. Xagga
xidhiidhka shicibka deegaanka waxaa boqolkiiba boqol
noo wacnaa reer Garoowe, maxaa yeelay dad badan
ayaa noogu iman jiray jeelka oo cun to iyo adeeg kaleba
noogu keeni jiray. Tan dambe waxaa lagu macnayn
karaa, jeelka Garoowe oo waasac ahaa iyo isaga oo ku
yaallay meel aan xaafado dhexdood ahayn. Wakhtiga
salaaddu soo gasho waxaa naloo ballaqi66 jiray
albaabada si aannu u waysa qaadanno ama musqusha
ugu xaajo gudanno, salaadda subax mooyaane. Jeelka
Garoowe waxaa naloogu keenay kutub kala duwan oo
ay noo soo ururiyeen dad wadaado ah oo reer
Garoowe ah.