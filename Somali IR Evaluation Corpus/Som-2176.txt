Isbitaalka ACIBADEM: Hooyo u dhalatay dalka Jarmalka oo 43 jir ku dhashay ilmo
Waayahaan dambe, ma adka inaad dhasho ilmo adiga oo ay da’daadu ka weyntahay 40 sano. Waxaana sahlay aqoonta laga gaaray dhalmada oo waddo cusub u furidoonta dhibaatada dhalmo la’aanta. 

Dhibaatada ugu weyn ee dhalmo-la’aanta ayaa ah in aan si haboon loo unkin ugxansidaha (ovarian). Taas oo sababta in ay adkaato in uurjiif tayo lagu dhex-abuuro. Dhaqaatiirta ACIBADEM ayaa isticmaala wax afk-qalaad lagu yiraahdo PRP (Platelet-rich Plasma) taas oo ka mid ah farsamooyin cusub ee bacriminta oo loo yaqaano IVF (in vitro fertilization). Farsamadaan ayaa gun-dhig u ah kordhinta uurjiif tayadiisu ay sarreyso.


Waa maxay PRP sideena loo isticmaalaa?

PRP waa daaweyn aan qalliin ahayn. Waana hab cusub oo loo isticmaalo daaweynta cilladda taranka. PRP waxay door muhiim ah ka ciyaari kartaa dib-u-soo kabashada unugyada iyo bogsashada. Siyaabo kala duwan oo la xiriirta daweyntaas ayaa la isticmaalayey in muddo ah.

Marka nidaamka PRP la sameynayo waxaa marka hore la qaadaa dhiig tijaabo ah, kaddib waxaa loo kala saaraa unugyada dhiigga cas iyo leukocytes. Dareeraha ka kooban platelet-rich plasma (PRP-ga) ayaa markaas la tixgeliyaa. Tijaabadan waaxa loo isticmaalaa PRP, waxaana si toos ah loogu duraa ugxan-sidaha iyadoo la isticmaalayo habka ultrasound-ku hagayo.