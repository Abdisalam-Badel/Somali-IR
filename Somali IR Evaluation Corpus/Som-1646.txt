Khilaaf xooggan oo ka taagan safaarada Soomaaliya ee magaalada Roma ee Talyaaniga
Khilaaf xooggan iyo buuq ayaa ka taagan safaarada Soomaaliya ee magaalada Roma ee dalka Talyaaniga, kaddib markii wasaarada arrimaha dibadda Soomaaliya ay u yeertay safiirka safaarada Cabdiraxmaan Sheekh Ciise.
Wasaarada ayaa sidoo kale magacawday ku sime cusub oo wada shaqadda, balse safiirka ayaa ka horyimid go’aanka wasaarada, isagoona ku dooday in ku simaha cusub ee lasoo magacaabayo uu noqdo qof ka shaqeynayay safaarada.
kasta oo aan aado fasax waxaa shaqadda safaarada sii maamuli jiray ku sime ka shaqeeya safaarada, haddana haddii lasoo magacaabayo ku sime cusub waa in uu noqdaa qof ka shaqeynayay safaarada”, ayaa laga soo xigtay Danjire Cabdiraxmaan Sheekh Ciise.
Ku simaha cusub oo lagu magacaabo Axmed Cabdiraxmaan Sheekh Nuur iyo labo xubnood oo la socday ayaa galay dhismaha safaarada, kaddibna waxaa ay diideen in safiirka iyo xubno kamid ah shaqaallaha ay soo galaan dhismaha safaarada.
Ilo wareedyo ayaa sheegay in saddexda xubnood ay ku dhex jiraan gudaha safaarada, balse Danjire Cabdiraxmaan Sheekh Ciise, ayaa rajeynaya maalinta talaadada ah in uu ugu yeero ciidanka dowladda Talyaani si ay usoo fara-geliyaan arinta.
War-saxaafadeedka ka soo baxay wasaarada arrimaha dibadda Soomaaliya ayaa lagu sheegay in Danjire Cabdiraxmaan Sheekh Iise loogu yeeray wadatashi, halka wasaarada ay ka codsatay dhigeeda dalka Talyaani in Axmed Cabdiraxmaan Sheekh Nuur oo ah ku simaha cusub loo fududeeyo wax kasta oo uu u baahanyahay si uu u guto waajibaadkiisa shaqo ee safaraada Soomaalidda ee magaalada Rome.
Markii dowladda Itoobiya iyo xoogaggii TPLF ee gobolka Tigray ay ku heshiiyeen bishii Nofembar ee sannadkii hore inay soo afjaraan khilaafkooda, diblamaasiyiinta ayaa heshiiskaas nabadda ku tilmaamay waa cusub oo u beryay waddanka labaad ee ugu dadka badan Afrika.
Qaar badan oo ka mid ah dadka gobolka Axmaarada, oo ay dariska yihiin Tigray, isla markaana taageera siiyay ciidamada federaalka xilligii dagaalka Tigray, ayaa heshiiskan u arka mid dhabar ka toogasho ah, oo ku guuldaraystay inuu wax ka qabto welwelka Axmaarada ayaa ku dhawaaqay dagaal kale.
Sagaal bilood kadib, saadaashaasi waxay u egtahay inay rumoobayso. Dagaal aad u ba’an ayaa toddobaadkii hore ka dhacay gudaha Axmaarada, kaas oo u dhexeeyay maleeshiyada Fano ee deegaanka iyo ciidamada federaalka, waxayna taasi keentay in dowladu ay soo rogtay xaalad degdeg ah, isla markaana ay ciidamo kusoo daad gurayso jiidaha hore ee dagaalka.