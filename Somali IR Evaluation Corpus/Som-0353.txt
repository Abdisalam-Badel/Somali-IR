Hadduu Saakimi Waayo
Faarax Nuur
[Axmed Aw Geeddi: waxaan ka qoray ‘Hadraawi’ iyo Cabdiraxmaan Faarax
Cali ‘Girgire’.]
Maansadan waxa lagala soo bixi karaa xidhiidhka ka dhexeeya colaadda iyo
nabadda, waxaanay ina tusaysaa in colaaddu timaado meeshii nabad laga
waayo.
Rag Sabaan ka Sabaan baan
Salaantow badiyaa
Hadduu saakimi waayona
Sariir baan u goglaayoon
Iska seexo idhaa
Hadduu saakimi waayona
Caanahii hasha Suubbaan 
Ogaadeen ka daan iyo ka daan Doollo soo gudubye
Diinkaan akhriyey way ka iman Doy raggii jiraye
Dunji maalintaa waxa qabtaan waan u daahirine
Ma demeniye deynkeyga waan deba gelaayaaye.
Idinkuba darkii Caynobaad deris ku taalliine
Dagaallama rag doorkii la laa duubcaddii Hagare
Amana daa waan wada qabnaa daawashiyo ceebe
Caliyow da’daan ahay waqaa looma duur-xula’e
Duq gaboobey iyo wiil-yar baa loo dedaa hadale
Diirkaan ka garan xaajadaad dabaqa saartaane
Ma dumaalo naagaha ninkay nolol ku deyrshaane
Nin walaalkii doorsaday Ilaah derejo siin waaye
Dalkaad ina adeerka dhigtaad weli degeysaaye
Baadida nin baa kula deydaya daalla kaa badane
Oon dooni heyn inaad heshana daayin abidkiise
Dadkuna moodi duul wada dhashoon wax u dahsoonayn
Dallana ma laha Aakhiro haddii loo Kitaab dayo’e
Dillaaliyo malaal wuxuba waa Carabta diirkeed’e
Dibnihiinna uun baan galoo way duddubiseene
Alley diliye Iiddoor adaa iiga sii darane Baallacad kalyaa kuma jareen kii uu quudhsadaye
Ragow kibirka waa lagu kufaa kaa ha la ogaado
Shanta koose Reer Cali-Geree kaw iskaga siiyey
Kasi waaye wuxu waa qabaal waana kabataane
Ragow kibirka waa lagu kufaa kaa ha la ogaado
Ninkii koob nimco ah fuuqsadee kadin irmaan foofsha
In karuurka uu qubo horey Kaafka ugu tiille
Kulligii waxaa hoday ‘anaa Kiina’ Reer Hagare
Ragow kibirka waa lagu kufaa kaa ha la ogaado
Kama’ Suggule waagii sidii kuray carruureede
Kas xumaa wadaye gabadha way kala fogaayeene
Ragow kibirka waa lagu kufaa kaa ha la ogaado
Mid kuwaa ka dhigan baan arkaan kadab u laabnayne
Inta uu kashbacay uu dhergoo kaman wan weyn yeeshey
Ayuu duul karaamiyo colba leh kiish ka buuxsadaye
Ka shib dhaha Islaamow naftaa kii lahaa gadaye  Saddex jeer u lisaayoo
Ku sarriigo idhaa
Hadduu saakimi waayona
Summalkii rugta joogiyo
Sogobkaan u qalaa
Hadduu saakimi waayona
Sarreenkii Cadameed baan
Sixinkowgu badshaa
Hadduu saakimi waayona
Gabadh suurad wanaagsan baan
Surrad’owga dhisaa
Hadduu saakimi waayona
Xoolo gooni u soofiyo
Sadadaan ku ladhaa
Hadduu saakimi waayona
Seeddoow Mood iyo Mood iyo
Salaantaan badiyaa
Hadduu saakimi waayona
Salaaddaan lallabaayoo
Maydal seedo madow iyo
Safkii aan ka dhashiyo
Salligaan cuskadaayoo
Sulub eebo ku joogtaan
Sarartaa ku dhuftaayoo
Sanbabkaan ka baxshaayoo
Markaasuu sallimaa