Baadariga Roman Catholic-ga oo ka badbaaday dil ay u qorsheysa Daacish
Ciidamada Amaanka dalka Mareykanka ayaa gacanta ku dhigay wiil dhalinyaro ah oo qorsheynaayay inuu dilo baadariga katooliga ee Pope Francis.

Wiilkaani oo lagu magacaabo Santos Colon, oo 15 sano jir ah ayaa sheegay in dilka ay ku dhiira galiyeen Kooxda ISIS ee dagaalka ba’an kawada dalalka Syri, Ciraaqa iyo dalal kale oo dhowr ah.

Santos Colon, ayaa ku nool magaalada New Jersey ee dalka Maraykanka, waxa uuna qorshihiisa ahaa in baadariga katooliga ee Pope Francis la dilo xili uu Khudbad jeedinaayay.
Waaxda Cadaalada Mareykanka ayaa sheegay in Santos Colon uu damcay inuu shaqaalaysiiyo kuwa meel fog wax ka shiisha in ay toogtaan baadariga oo markaasi ka khudbeenayay isu soo bax balaaran oo ka dhacayay magaalada Philadelphia.

Wiilkaani da’da yar ee lagu magacaabo Santos Colon, ayaa sidoo kale sheegay inuu qorsheeyay in goobta la dhigo waxyaalaha qarxa.

Waaxda FBI ayaa iminka baaritaan ku heysa Santos Colon oo la rumeysan yahay inay la shaqeeyaan Unugyo dhowr ah.
Emma Morano ayaa geeriyootay xili ay da’deeda ahayd 117-sano waxayna geeriyootay maalinimadii Sabtiga sida ay saxaafada Talyaaniga sheegtay.

Waxaa la isku raacay Emma Morano inay ahayd qofkii ugu dambeeyay ee dhashay qarnigii 19-aad sidoo kalena waxayn geeriyootay ayadoo 117-sano jirto waxayna saxaafada Talyaaniga ugu aqoonsadeen haweeneyda ugu da’da weyn ee caalamka inta la ogsoon yahay.
Emma Morano oo ku nooleyd Waqooyiga Talyaaniga waxay dhalatay 29-kii November 1899, waxayna nolosheeda cimri ahaan soo joogtay sedex qarni, labo dagaal aduun iyo 90-dowladood oo Talyaaniga soo mareen!!

Dr. Carlo Bava ayaa u sheegay shabakada The Associated Pres in Emma Morano ay geeriyootay shalay galab xili ay ku fadhisay kursigeeda kuna sugneyd xaafadeeda Verbania ee ku taalo aga gaarka harada lagu magacaabo Maggiore.

Emma Morano waxaa la dhasheen 7-walaalo ah oo dhamaantooda ka yaraa balse iyada ayaa cimri ahaan waartay oo dhamaantood walaalaheeda wey geeriyoodeen inta ay iyada nooleyd.