Dhaarta iyo Cawaaqibkeeda
Ka dib marka colaadda laga heshiiyo, haddii ay labada qolo rabaan in aan la
fududaysannin waxa ay ku heshiiyeen, ama aan dhayalsi cidina ku jebinnin,
waxay heshiiskooda nabadeed ku khatimi jireen dhaar ay odayaasha labada
qoloba ku maraan in ay dhawri doonaan qodobbada ay ku heshiiyeen.
Dhaartu, marka magaca tolka lagu galo, ee ay ku saabsan tahay wacad
laba qolo ku galeen in ay mustaqbalka ku wada dhaqmi doonaan, aad baa
looga dhawrsan jirey in la jebiyo; waayo waxaa la aamminsanaa in dhaarta
laga baxaa leedahay cawaaqib-xumo aad u ba’an oo dad iyo xoolabana
saamaysa. Si kastaba ha ahaatee, dhaartaasi iyana, waxaynu odhan karnaa,
waa tub kale oo looga dan-lahaa xejinta iyo joogteynta nabadda.
Masalada halkan mudan daymada gaarka ah waxa weeye, xaaladda
maanta, haddii la isku dayo, in qabaa’ilka Soomaalida cid laga dhaariyo
lama heli karo cid dhaartaa lagu aammini karo; sababtoo ah kuwooda
dagaallada maanta ku jiraa ma aha kuwo tolkood uga tudhaya ceeb iyo
cawaaqib-xumo midna