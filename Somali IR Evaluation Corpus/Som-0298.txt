Ka hortagga iyo Gudbinta HIV/AIDSka
Guud ahaan dunida aan ku noolahay waxaa ka jira dhibaatooyin fara badan oo kala
duwan, kuwaas oo siyaabo kala duwan ugu dhaca dhammaan noolaha dunida
dusheeda ku nool. Haddaba, waxaan shaki ku jirin in dhibaatooyinka kuwooda ugu
badani ay yihiin cudurro aad u tiro badan oo ku dhaca noolaha gaar ahaan dadka sida:
cudurka kansarka, duumada, qaaxada, cagaarshowga, hargabka, dhiigkarka,
sonkorowga, dacardhiigta, baabasiirta, cudurrada ku dhaca xayawaanka iyo dhirta,
cudurro dumarka u gaar ah iyo wixii la mid ah.
Intaas waxaa dheer Aydhiska oo ka mid ah cudurrada kor ku xusan
waa cudur dilaa ah oo aan daawo lahayn isla markaasna qudha ka
jaray malaayiin dad ah oo ku kala noolaa daafaha dunida, kaas oo ah
Cudur la nool dad badan oo bulshada ku dhex baahsan wakhtigan
aan hadda joogno cudurkaas oo ay tahay in si weyn looga
taxadaro. Cudurka Aydhisku waa aafo ku dhaca bani’aadamka oo
keliya, balse aan saamayn ku lahayn dhirta iyo xayawaanka kale.
Taariikh ahaan waa cudur ka soo bilaabmay markiisi hore qaaradda
Ameerika 1980 aadkii. Kaas oo ay culimada arrimaha cudurrada u
kuurgashaa sheegeen in cudurkan markii ugu horreysay lagu arkay
qaar ka mid ah ragga isku taga ee ku nool dalka maraykanka, ka
dibna si lama filaan ah ugu faafay dunida inteeda kale gaar ahaan
dalka maraykanka iyo qaaradda Afrika.
Cudurkan waxaa la xaqiijiyay inuu ka dhasho dhaliyaha (fayraska)
loo yaqaano afka qalaad HIV kaas oo weerar daran ku qaada dhiigga cad
iyo unugyada difaaca ee jidhka bani’aadamka, isla markaasna daciifiya ilaa ay gaadhaan
Jaantuska 7.1
Fasalka 6aad 111
heer uu u nuglaado cudurkasta oo ku dhaca qofka. Sidoo kale, waxay culumada
caafimaadku xaqiijiyeen inay jiraan malaayin dad ah oo qaba dhaliyahan loo yaqaan
HIV laakiin aan laga garanayn dadkaas bulshada inteeda kale ilaa uu daciifiyo
unugyadooda difaaca waxayna qaadataa muddo dhan ugu yaraan shan sano ugu
badnaana toban sanadood ka dibna ay xaaladu isu beddesho Aydhis.
Sidaas darteed dadkani waa in si feejigan la isaga ilaaliyo maxaa yeelay waa dad muqaal
ahaan qurux badan ama buur buuran laakiinse si dhib yar ku gudbin kara dhaliyaha
cudurka Aydhiska. Haddaba, sideebaa la isugu gudbiyaa cudurkan Aydhiska? Waxaa
la isku waafaqsan yahay inuu cudurku sida qaalibka ah ku faafo qodobadan hoos ku
qoran: