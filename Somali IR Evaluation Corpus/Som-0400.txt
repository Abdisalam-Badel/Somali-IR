DAREEN IYO DABEECADO
Dhawr iyo labaatan nin oo jeel la isugu keenay, oo
aan mar qudha kala tegayn, waxaa dhex maraya arrimo
fara badan. Kala duwanaansho afkaareed iyo mid
dabeecadeed labaduba way jirayaan. Haddaba
raggayagan jeelku kulmiyey badiyaa waannu ka
midaysnayn xagga afkaarta. Mar mar waxaa dhici jirtay
in aannu kala afkaar duwanaanno nimanka Oromada
ah midkood. Labada nin ee Oromada ahaa kii yaraa
wuxuu ahaa nin madax taag ku jiro, oo aan qarsannin
dareenkiisa qawmiyadeed. Halka ninka wayni ahaa mid
aan haba yaraatee shidnayn oo wax walba qosol iyo
hadal qabow ku dhaafa. Taasi waxay keentay in wiilka
Naasir ah geeska la geliyo oo si loo takooro. Waxaa
abuurmay shaki laga qabo xabbisnaanta labadan nin ee
Oromada ah oo waxaaba la is tusay in ay basaasiin
noqon karaan nalagu soo dhex darsaday. Shakigaas
waxaa xoojinayey duruufihii la xidhiidhay
qabashadooda iyo arrimo dhacay intii aannu jeelka ku
jirnay. Waxaa dhacday in dhawr jeer, goor habeen ah
laga kaxaystay jeelka. Ma bubo inta goor ee ay ahayd
waxaanse hubaa tiraba laba jeer. Markii koowaad ee la
kaxaystay waxaa nagu abuurmay argagax iyo cabsi aan
xad lahayn. Waxaana aannu si walba uga fekernay
sababta loola baxay labadan nin ee ajanabiga ah
kelidood. Mar waxaannu u malaynay in la soo laynayo,
ragga kalena ay mid mid ugu xigi doonaan. Marna waxaannu u malaynay maaddaama nimankani ay
shisheeye yihiin oo aan cidina u ooycyn in iyaga laga
takhalusayo. Marna waxaannu u malaynay in laga
waraysanayo warbixin annaga nagu saabsan. Mar walba
ta ugu xun ayuun baa na hor imanaysay. Laakiin nasiib
wanaag nimankii waa la soo celiyey. Markii aannu
waydiinnay meeshii la geeyey iyo wixii lagu sameeyey
waxay noo sheegeen in loo geeyey saraakiil xabashi ah
oo suâ€™aalo waydiinaysay. Mar kalena sidii oo kale ayaa
dhacday. Markaa arrimahaasi waxay nagu dhaliyeen in
aannu si gaar ah isaga ilaalinno nimankan. Gaar ahaan
yarka Cabdinaasir. Kollay arintaasi xanuun badan ayey
ku haysay Naasir, annaguse ma aannu darcemayn
ummana . aannu baahnayn isaga. Waxaan
dhaqankayagaas ku macnayn lahaa maanta takoorid iyo
qabyaalad.
Guud ahaan raggu nooc walba way lahaayeen.
Waxaa jiray nin cadho badan oo haddii uu xanaaqo ku
dhawaanayey in uu is dilo. Waxaa naga mid ahaa rag
aamusnaan badan. Waxaa naga mid ahaa qaar aanay
qofna isku dhicin oo masaakiin ah. Dabcan rag fudayd
iyo qalqaallinimo u dhashayna way nagu jireen. Waxaa
naga mid ahaa qaar Quraan akhris uun wakhtiga intiisa
badan ku jeeda. Waxaa naga mid ahaa rag
sheekaawiyiin ah oo had iyo jeer lagu ururo aktooda.
Waxaa jiray nin Cabdilqaadir la odhan jiray oo habeen
walba nagu seexin jiray qiso ka mid ah siirada nebiga
(sew) iyo asxaabtiisa. Wuxuu noo shccgay in uu ka
bartay Sh. Shariif Cabdi-Nuur waagii uu dhigi jiray
Jaamacadda Lafoolc oo wiilkani arday ka ahaa.