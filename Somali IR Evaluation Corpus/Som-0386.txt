ammaanka ayaa u wada furnaa. Qolka oo furan ayey
kadinkiisa taagnaayeen, annaguna dhulka oo hoostooda
ah ayaannu fadh-fadhinay. Waxay nala dultaagnaayeen
faallo, cay iyo handadaad. Su’aalo daandaansi ah ayey
na waydiinayecn. Annaguna sidii shimbiro la qabqabtay
ayaannu is kuusaynay. Markii ay caydii naga dayn
waayccn ayuu u jawaabay wiil naga mid ahaa. Waxa la
odhan jiray Cabdulqaadir, waxanu ahaa hayb ahaan
Marrecxaan. Wuxu ku yidhi: “Waar yaadha, waynu is
dilnay, ragguna way is dilaan. Waa naga rayseen,
midkeen uun baana laga rayn lahaa ee naga daaya
qaylada.” Runtii waannu ka naxnay hadalkaas, haddana
waxaannu dareemaynay in uu geesinnimo muujiyey.
Ninkaasi marnaba isuma uu jilcin jirin nimanka na
haya. Waxaa isna la mid ahaa wiil kale oo Leelkase ahaa
oo lagu magacaabi jiray Cabdulcasiis. Labadooduba
ragga way iska celin jireen, waxaanaannu u baqan jirnay
naftooda iyo taayadaba. Haddana taasi waxba may
yeelin oo labadoodiiba dhakhso ayaa jeelka looga sii
daayey. Xitaa bil kuma ay jirin. Isku hallayn ayey
qabeen ayey dadka qaar ku andacoon karaan. Waxaa u
dooday baa la yidhi qaraabadoodii oo la rabay in ay
taageero u fidiyaan dagaalka lagula jiro ururka islaamiga
ah ee al-ltixaad. Si kastaba ha ahaatee waxaan ka
faa’iiday labadaas nin in aan is jilcinta iyo is miskiinintu
kaa samata bixin karin dhibaato aad ku jirto,
adadkaantuna kugu sii adkayn karin dhibkaas 