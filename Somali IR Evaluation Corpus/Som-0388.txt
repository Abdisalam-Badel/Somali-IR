WAAYIHII MAXBUUSNIMO
Sidaas ayaannu ku qabatinnay55 qolkii cidhiidhiga
ahaa ee jeelka. Haddii aannu is wada garab seexanno
nama uu qaadeen ee talan-taalli56 ayaannu u seexan
jirnay oo kooxiba gidaar ayey madaxa u jeedin jirtay
cagahana waanu is dhaafin jirnay. Meel cidhiidhiya ayey
ahayd. May jirin meel ay hawo ka soo gasho oo
furnayd. Haddii laga tegi waayo qolku wuxuu lahaa
daaqad yar oo biro garaa’id ahi ku go’naayeen.
Daaqaddaas wax hawo ahi kamaba ay soo geli jirin,
sababtoo ah xilligaas hawaba kama ay jirin Boosaaso
oo xagaa ayey ahayd. Laakiin waxaannu ka arki jirnay
dadka hor marmaraya oo ahaa kuwa ka shaqeeya
Saldhiga Booliska. Daaqaddaas waxaa habeen walba
soo fadhiisan jiray oday qayilaya iyo dad la qayila.
Hadalka kelidii ayaa haysan jiray oo dadka kolba la
joogaa way ka guri jireen uun. Wuxuu ka hadli jiray
kolba halka dagaalku marayo, isagoo u sheegi jiray in
qoladayadii la baabi’iyey, iyo in ay iyagii is khilaafeen.
Wuxuu kale oo ka hadli jiray xaaladaha colaadeed ee
dalka ka taagnaa. Ninkaas odayga ah waxaa magiciisa
ku jiray Muuse, waxaana uu ahaa nin codweyn oo
codka kor u qaadi jiray. Waxaad u malaysaa in annaga
naloogu talo galay si uu maskaxdayada wax kaga
beddelo. Xagga cuntada waxaannu ku qur-aacan jirnay shaah
iyo roodhi, waxannu ku qadayn jirnay cunto iska
caadiya, galabtiina shaah casariye ah ayaa nala siin jiray.
Runtii cunto xumo uu maxbuus ka cawdo nagumay
soo marin jeclka Boosaaso. Waxaysc dhibta ugu wayni
naga haysatay xagga musqusha. Musqushu waxay ka
samaysnayd god ay jawaanno gidaar u yihiin oo
dhinacyada ka daldaloola. Waxay ku taallay meel ka
baxsan dhismaha aannu ku xidhnayn oo ku dhegen
deyrka. Laba jeer ayaa naloo oggolaa in aannu maalintii
booqanno musqusha. Labada jeerna may ahayn qaar
baahidayada ku xidhan ee waa qaar ay noo dooreen.
Mar waa lixda subaxnimo, marka kalena waa lixda
flidnimo. Markiiba saddex daqiiqo ayaa naloo ogolaa in
aannu ku jirno. Hadday nagu dhaafto waa nalagu
furayey albaabka. Intaas aannu ku jirno hareer kasta
waxaa naga taagnaan jiray waardiye. Xitaa aqallo
suuliga ku dhaw askar waardiye ah ayaa dusha uga bixi
jirtay. Marka qof soo dhamaystaba mid kale ayaa la soo
dayn jiray. Wakhtiyada kale si kasta oo aannu ugu
baahanno beytal-may57, nalooma oggolayn. Maydhasho
iyada hadalkeedaba iska daa. Muddadii aannu jeelka
Boosaaso ku jirnay korkayaga biyo ma ay taaban.
Waxaa dhici jirtay in ay kaadi na qabato maalintii ama
habeenkii oo naloo diido in aannu suuliga u baxno.
Waxaa dhici jirtay in ay ragga qaar calooshu xanuunto
oo musqusha loo fasixi waayo. Waxaan xasuustaa rag