jira halku-dheg (magac ahaan) uga dhigney Doollo in kasta oo badiba loo
yaqaan Doqonkii Ogaadeen Ahaa waa tusaalaha – sida ay nala tahay – ugu
habboon uguna muhiimsan ee la soo qaadan karo ee laga raadin karo waxa
ay colaadaha qabaa’ilka reer-guuraaga Soomaaliyeed, waayadii hore, ka
kici jireen. Waayo, marka hore, haddii aynu eegno ujeeddada dulucdeeda
tiratiraynta iyo guubaabada dagaalka qabiil ah, waxay noogu muuqataa tix
ay yartahay, haddii ay jiri kartoba, tix ku la mid ah heerka ay ka gaadhay
ujeeddadeeda baaqa colaadda ah. Marka labaadna, inta maanso ururintan
ka mid ah, waa tixda badanka sababaha toos iyo dadabba, u keeni jirey
colaadihii qabaa’ilka laga wada helayo ee ku wada talax-tagtay. Dhinaca
kalena, waxay tixdani ina tusaysaa in aanay maansadu sideeda ugu sabab
noqon jirin dagaalka qabaa’ilka; waayo haddii kale tixdan baa keeni lahayd
dagaal uu dhiig badani ku daato; waana mid aan dhicin taasi.
Tixdan tafaasiisha tusaalayaalsha ku jira ee tilmaamaya sabab iyo wacaal
kaleba, wixii qabaa’ilku awel iskaga hor iman jireen, halkan uguma weelhayno.
Sidaas awgeed, innaga oo meel kale kaga hadli doonna dhismaha
bulshadaas iyo dhaqankeedii soojireenka ahaa, waxaannu halkan si isdabataxan
u soo bandhigney tusaalayaalsha maanseed ee ina tusaya sugnaanta
afarta sababood ee aynu u soo dhigney in ay colaaddu ka dhalan jirtey.
Inkasta oo aynu hore u muujinney inay sababta koowaad ee colaadda
qabaa’ilku ahayd dhiigga (dilka), haddana tixdan Cali-Dhuux, tusaalayaasha
sababaha colaadda ee aannu ka soo saarray waxaannu u soo hormarinney
daaqa iyo ceelka; waayo waa qodobka u culus ee uu maansoyahanku u
adeegsanayo ulajeeddada uu maansadan ka leeyahay.
Baydka u horreeya ee Cali Aadan ‘Cali-Dhuux’ ku furayo tixdaas ayaa
duudduub inoo tusaysa sababta dhulka daaqa iyo ceelka biyaha ee uu ku
dhiidhi-gelinayo qabiilka uu la hadlaayo. Wuxuu baydkaasi ku odhanayaa:
Doqonkii Ogaadeen ahaa Doollo laga qaadye
Doollo waa dhul ballaadhan oo biyo iyo baadba, dad iyo xoolo badan qaada,
hayeeshee gabayaaga Cali-Dhuux, marka uu ilaa xadkaas buunbuuninayo
mushkilad aan jirin, ama haddii kale aan ahayn wax weyn oo laba qabiil
isku dilaan, ulajeeddadiisu waa in dagaal dhaco.
Waxaa ku xiga baydkaas guud-marta ah:
Loo diid Danood iyo hadduu degi lahaa Ciide
Niman baa dalkoodiyo xukuma labada daaroode
Daratoole iyo Faafan oo wada duraabaaya
Deegaanta Haradii ku taal daaqi ma hayaane
Mareykanka oo sheegay inuu duqeyn ku dilay 10 ka mid ah dagaalamayaasha Al-shabaab
Axad, Luulyo, 9, 2024 (HOL) - Taliska ciidanka Mareykanka Afrika ee loo yaqaano AFRICOM ayaa shaaca ka qaaday in sadax duqeyn oo is difaacid ah la beegaadeen xubno ka tirsan kooxda Al-shabaab.
Qoraalka kasoo baxay howlgalka Militariga AFRICOM ayaa lagu sheegay in duqeynta ay timid kadib codsi kaga yimid dowladda Soomaaliya.
Duqeynta ayaa AFRICOM waxay sheegtay iney ka dhacday nawaaxiga degmada Afmadoow ee gobolka Jubbada Hoose, kadib dagaal halkaasi ku dhexmaray ciidanka dowladda iyo kuwa Al-shabaab saacadahii lasoo dhaafay.
Warka kasoo baxay howlgalka AFRICOM ayaa lagu sheegay in duqeymahaasi lagu dilay 10 ka mid ah dagaalamayaasha Al-shabaab, islamarkaana aysan jirin dad shacab ah oo wax ku noqday duqeymahaas.
Warkaan kasoo baxay howlgalka Militariga Mareykanka ee AFRICOM ayaa imaanaya, iyadoo Maanta dowladda Soomaaliya ay shaacisay in howlgal ka dhacay nawaaxiga degmada Afmadoow lagu dilay 40 ka mid ah dagaalamayaasha kooxda Al-shabaab.
Darar kagama maalaan Cammuud diiqa iyo xoore Ceelasha uu tirinayo ee uu Cali-Dhuux u adeegsanayo sabab colaadeed
waxaa ka mid ah Wardheer, Dixda Qarandi, Dixda Reygaleed, Gargaar,
Doox, Dul iyo Faafan iyo kuwo kale. Sadarrada uu ku soo qaadayo rag la
laayey waxaa ka mid ah:
Dadka waa la wada leynayee wow darreydeene
Dubbihii ku dhacay Bah Ina Cali doogta weli haysa
Waa waxay la dabandeebayaan dakharadoodiiye
Ina Raabbi waa tii la diley waana Reer Dalale
Dumar kuma sagootiyin kuwii dahay ugaaskiiye
Dan baa tidhiye lama duudsiyeen diricii dheeraaye
Sababta geela oo uu gabayaagani iyadana aad u rux-ruxayo waxaa u tusaale
ah sadarradan odhanaya:
Daahyaale geelii la heley waa kan Deyr dhalaye
Duudweyn ma jiro Haaman iyo Daba-Cadaadeede
Derrinkii, Afkii Daad-Madheedh kama dareershaane
Dahab waa tan iyo qaalmihii deyrcadka ahaaye
Dafuf quruxsanleeyey ma foga dalawadiiniiye
Danbarkiisu weydiin uraa waana dabataane
Iyadoo dil-dilihii bishiyo dacashi haaneed leh
Oo wada dunuunucahayuu idin dul joogaaye
Sayid Maxamed Cabdille Xasan tixda uu ururintan ku leeyahay, oo aannu u
doorray halku-dhegga Cabdillaahi Waxa Loo Qudhjaray dulucdeeda tiratiraynta
qabiilo ah waxaa muujinayay sadarradan soo socda ee ka warramaya dilka
nin la odhan jirey Cabdillaahi oo aan loo aarin. Isagoo dhalliil culus iyo
dhaleecoba dusha ka saaraya qolada ninkaasi ka dhashay wuxuu leeyahay:
Cabdullaahi waxa loo qudh jaray waa qabiil li’iye
Qoon adag hadduu leeyahoon loo quturi haynnin
Qooq laguma toogteen ninkii qaaliga ahaaye
Qarqarada jinaadkii dhurwaa kuma quraacdeene
Laga bilaabo sadarradaas ilaa tixda dhammaadkeeda sababta uu gabayaagu
lulaayo ee uu qolada uu u dan-leeyahay ku dagaal-gelinayaa waa dilka
ninkaasi.
Xarbi Ismaaciil oo ururintan ku leh laba tixood, isaguna wuxuu sugayaa
sababta geela. Tixda hore oo calaacal iyo canaanba ah waxay ku saabsan
tahay geel laga dhacay qolada uu ka dhashay oo lagala guryo-hoyday
iyadoon lagu diririn. Sadarradan aannu ka soo qaadannay tixdaasi waxay